Στις 24 Δεκεμβρίου, θέλοντας να κάνουμε ρεβεγιόν αποφασίσαμε να βγούμε έξω για φαγητό. Στις επιλογές μας ήταν και η "Ψαροκασέλα", όπου και τελικά καταλήξαμε εκεί. Ήμασταν ενημερωμένοι για το απεριόριστο μενού με 13 ευρώ (το οποίο εκείνη την ημέρα λόγω ζωντανής μουσικής ήταν στα 15 ευρώ) 

Παρά το γεγονός οτι, για όποιον δεν διαθέτει δικό του μεταφορικό και μετακινείται με μετρό, η τοποθεσία ήταν σχετικά δυσπρόσιτη, τελικά αποζημιωθήκαμε απ το ευχάριστο ζεστό και γιορτινό περιβάλλον. Οι ιδιοκτήτες μας υποδέχτηκαν αρκετά θερμά και μας άφησαν να επιλέξουμε όποιο τραπέζι θέλαμε. Αν και ήμασταν 2 άτομα διαλέξαμε χωρίς πρόβλημα ενα των 4αρων.

Η εξυπηρετηση ήταν γρήγορη και η κοπέλα αρκετά ευγενική

Απο πιάτα πήραμε:
Πατατοσαλάτα, αρκετά γευστική 
Καβουροσαλάτα, με αρκετή ποσότητα σουρίμι, πάρα πολύ καλή

Καλαμαράκι γόνο τηγανητό, μαλακό τραγανό και γευστικό
Γαύρος τηγανητός, νοστιμότατος  

Πανσετάκια χοιρινά, ψημένα (μάλλον) στη σχάρα πολύ νόστιμα και τρυφερά
Μπριζολάκια, και αυτά παρα πολύ καλά κανένα παράπονο ούτε απ αυτά

Για ποτό πήραμε κρασί ροζέ. Θέλαμε κόκκινο όμως δεν υπήρχε

Το φαγητό μας συνοδευόταν από ζωντανή μουσική, λαϊκού κατά βάση ρεπερτορίου που ταίριαζε σε γενικές γραμμές με το κατάστημα και την ημέρα, και αποτελούσε μια αρκετά ευχάριστη συνοδεία. 

Σε γενικές γραμμές η εξυπηρέτηση το περιβάλλον και η γεύση/ποιότητα των πιάτων ήταν πολύ ικανοποιητικά. Περάσαμε υπέροχα και ήταν σίγουρα μια απ τις καλύτερες επιλογές που θα μπορούσαμε να κάνουμε.

Θα ξαναπάμε σίγουρα με την πρώτη ευκαιρία