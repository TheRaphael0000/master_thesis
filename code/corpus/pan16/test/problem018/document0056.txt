Σημερα, Τριτη 12 Ιανουαριου, το σωτηριον ετον 2016, ειναι μια μεγαλη μερα. Διοτι εγω, εχοντας σωας τας φρενας και πληρη επιγνωση της αποφασης μου, επελεξα να καθισω στο κεντρο ωρες πολλες, μετα το περας των λογων που με οδηγησαν εκει εξαρχης. Για να εξηγηθω, οσο μου αρεσει να περπαταω στο Κολωνακι και την Πλακα, τοσο αποφευγω οπως οι Γαυροι τη Λεωφορο το κεντρο, γιατι και μακρια μου πεφτει, και αλλο καιρο απο δω πανω εχει, και αλλο αερα, και αλλο κοσμο, και γενικως ενα αλλο, που οσο με συναρπαζει αλλο τοσο με καταθλιβει. Οχι, δεν ειμαι κυκλοθυμικη, μη το ξαναπειτε καλε. 

Σημερα, λοιπον, ηταν απο αυτες τις φορες που δεν μπορουσα να το αποφυγω, διοτι η καλυτερη μου φιλη με εσυρε πολυ δημοκρατικα ως την Αγιου Μαρκου να αγορασει τζην, και κατοπιν βολτα ως το Συνταγμα και ποδαρατο ως το Πανεπιστημιο, οπου και χωρισαμε. Αρχικα, το σχεδιο ηταν να περπατησω ως την Ομονοια και να χωθω στον ηλεκτρικο, να παρω το δρομο του γυρισμου, πριν η αμαξα γινει κολοκυθα και τα ΜΑΤ στις γωνιες γινουνε ζομπι. Το σχεδιο ομως στραβωσε καπου εκει στη Μπενακη, που επεσε το ματι μου στο Wabi Sabi και αυτο ηταν, κλειδωσε εκει δεν ξεκολλουσε ουτε με μυστρι. 

Η ταμπελιτσα "Καθε Τριτη και Πεμπτη μπουφες με 10€" ειναι η αφορμη να μπεις μεσα, αλλα ο πανεμορφος χωρος ειναι ο λογος για να παραμεινεις. Τι εχετε στο μυαλο σας για τα κινεζικα εστιατορια, κιτς, κοκκινοβαμμενα και πηγμενα στα κινεζικα διακοσμητικα? Ε, πεταχτε αυτη την εικονα απο την ταρατσα να χαθει, να χανεται, γιατι το Wabi Sabi βαζει τα γυαλια σε πολλα εστιατορια, εθνικ και μη. Μικρα μεταλλικα τραπεζακια και καρεκλιτσες σε σωστες αποστασεις γεμιζουν εναν απο τους πλεον καλαισθητους χωρους που εχω δει στην Αθηνα. 

Καθε διακοσμητικο στοιχειο, απο τις μπεζ λαμπες ρυζοχαρτου μεχρι τα κλωναρια παπυρου πανω στο μπαρ, ειναι ολα καλογουστα και δημιουργουν ενα τοσο ελκυστικο συνολο, που ανετα μετακομιζα με την πραματεια μου εκει μεσα. Εχει και ενα τοιχο με ταπετσαρια μια καταμεστη με βιβλια βιβλιοθηκη, δημιουργει ωραια ψευδαισθηση, ενω ολοι οι αλλοι ειναι σε στυλ εφημεριδας, πισω απο απειρες ραφιερες με διακοσμητικα. Ο πανω οροφος ειναι διαμορφωμενος σαν καφε-ησυχαστηριο, πολλοι φοιτητες καθονται εκει καθημερινα και διαβαζουν. Γενικως, απο χωρο σκιζει. 

Με το που περασεις το τζαμενιο του κατωφλι σε υποδεχεται με ενα πολυ θερμο χαμογελο η ιδιοκτητρια του, η κυρια Φο, μια ομορφη, καλοστεκουμενη, εγκαρδια γυναικα ασιατικης καταγωγης, που μου ειπε πως το ονομα της ειναι συντομογραφια μιας πιο περιπλοκης λεξης που στα κινεζικα σημαινει Φοινικας. Η κυρια Φο την αγαπαει τη δουλεια της και το ποναει το μαγαζι της, και αυτος ειναι και ο λογος που ειμαι τοσο ενθουσιωδης στις περιγραφες μου. Ολοι οι πελατες, λιγο πολυ, ειναι τακτικοι, τους ξερει και τους περιποιειται αναλογα με τις προτιμησεις και τις συνηθειες του καθενος. Η γυναικα ειναι αεικινητη και πολυπραγμων, τη χαζευα να περιφερεται αναμεσα στα τραπεζια, να δινει συνταγες σε οποιον ρωτουσε, να δινει συμβουλες για το καθε πιατο, να ρωταει αν ολοι ειναι ευχαριστημενοι, στιγμη δεν καθοταν. Η αμεσοτητα της εμενα με συγκινησε, μου αρεσουν αυτοι οι ανθρωποι. 

Καποια στιγμη μπηκε στο μαγαζι μια παρεα απο γεροντακια, που αργοτερα μου ειπε η ιδια πως συχναζουν εκει. Μολις τους ειδε πηρε ενα πολυ γλυκο υφος, φαινοταν το νοιαξιμο γι αυτους τους ανθρωπους, μαλιστα μαζεψε ενα πιατο ξεχειλο στα ορεκτικα και τους τα προσφερε να συνοδευσουν το τσιπουρακι τους, λεγοντας "ε, δεν θα με προσβαλλετε". Και εκει ειναι που η κυρια Φο κερδιζει το παιχνιδι. Καλοδεχεται οποιον και αν μπει στο μαγαζι, ειτε για φαγητο, ειτε για ενα απλο καφε, βλεπεις οτι την ενδιαφερει να κερδιζει την πελατεια της και να τη διατηρει, και με τον τροπο της το καταφερνει. 

Εμενα με δεχτηκε με πολυ κεφατο τροπο, προσφερθηκε να μου φτιαξει φαγητο εκτος μπουφε αν προτιμαω, μου χαμογελουσε οποτε περνουσε διπλα μου, και εκανε μια κινηση που εμενα προσωπικα με εκανε πελατη της. Καθοτι περασα 2 μαρτυρικες βδομαδες στον θαυμαστο κοσμο της πνευμονιας, εχω καταλοιπο ενα πολυ σεξυ βηχα, απο αυτους που νομιζεις οτι ο αλλος πνιγεται και πρεπει να του κανεις κινηση Χαιμλιχ να τον συνεφερεις. Εκει λοιπον που εχω απλωσει τα βιβλια μου και διαβαζω για τη ρημαδα την εξεταστικη, τσουπ, να σου προσγειωνεται μπροστα μου μια αχνιστη κουπα γλυκο, λεμονατο τσαι, σε ενα πορσελανινο ποτηρι με καπακι, ζωγραφισμενο με εικονες απο κινεζουλες αγροτισσες. Η κυρια Φο ακουσε το βηχα μου και αποφασισε να τον νικησει με το αρωματικο της τσαι, που μου προσφερε κερασμενο, χωρις να το κανει καθολου θεμα, σαν να ειναι το πιο φυσικο πραγμα στον κοσμο, το αφησε και εφυγε. Για ενα μαγαζι που ο μισος του τζιρος προερχεται απο ροφηματα, η κινηση της με σκλαβωσε, οχι φυσικα για το οικονομικο της κοστος, αλλα για την ανθρωπινη πραξη της. 

Μολις καθεσαι στο τραπεζακι σου, σου στρωνουν ενα σουπλα απο μπαμπου, σου φερνουν μαχαιροπηρουνο και νερακι βρυσης και μια πετσετα διπλωμενη σα βενταλια, πολυ σικ πινελια. Σε εναν μεγαλο παγκο στα δεξια της εισοδου απλωνεται ο μπουφες, απο τον οποιο προμηθευεσαι και το λευκο τετραγωνο σερβιτσιο σου, καθως και ενα τετραγωνο λευκο μπολ για σουπα. Μην περιμενετε μπουφε με την κλασσικη εννοια του ορου, με τα υπεραπειρα διαφορετικα πιατα και την ατελειωτη ποικιλια, ο μπουφες εδω ειναι συμμαζεμενος, ιδανικος για ενα διαλειμμα απο τη δουλεια, να πεταχτεις, να φας το μεσημεριανο σου μετρημενα και ομορφα με μια ποικιλια αντι για μια μονοτονη μεριδα, και να επιστρεψεις στο ποστο σου. Ειδα, αλλωστε, πολλους που το εκαναν. 

Ο μπουφες προσφερει:  

-2 σουπες. Sweet corn chicken soup, με εξαιρετικα δεμενη υφη και μπολικο διαλυμενο καλαμποκι μεσα. Ηταν διαφορετικη απο την κλασσικη συνταγη, ελαφρως πιπερατη και πραγματικα πολυ χορταστικη. Την γονατισα. Η αλλη ηταν η Hot and sour soup, καυτερη και ξινη, δεν ειναι ιδιαιτερα στα δικα μου γουστα και δεν τη δοκιμασα να κανω πολεμικη ανταποκριση. 

-Ενα βουνο κρακερ γαριδας, τα κλασσικα τυποποιημενα. Extra tip: βουτηξτε τα χωρις τυψεις στη γλυκοξινη σαλτσα. Γεννηθηκαν για να πανε μαζι.

-Spring roll λαχανικων, μικρουλια, τελειως αλαδα, πολυ πετυχημενα. Ειναι βεβαια μαλακα, οχι τραγανα, αλλα νοστιμοτατα. Επισης τηγανιτα won ton με κρεας, ελαφρια και πεντανοστιμα, εφαγα ενα σκασμο απο δαυτα, και τηγανιτες φτερουγες κοτοπουλο με τραγανο κουρκουτι και σαλτσα τεριγιακι. Βασικα εχουν εξαιρετικο τηγανι, βαζω στοιχημα οτι και να απλωνα τα τηγανιτα σε χαρτι κουζινας Σανιτας εξτρα απορροφητικο, σταγονα λαδι δε θα βγαζανε, ευγε.

-Κοτοπουλο με γλυκοξινη σαλτσα, ανανα και ζουλιεν λαχανικα, ποιημα. Λουκουμι πραγματικα. 

-Κινεζικα κεφτεδακια σε πικαντικη σαλτσα με λαχανικα, νοστιμο, αλλα οχι σαν το κοτοπουλο που ηταν ανυπερβλητο. 

-Νοodles με λαχανικα, αλλα και τηγανιτο ρυζι με αυγο. Κλασσικες γευσεις, γνωστες σε ολους.

-Σαλατα λαχανο κουνουπιδι, ιδιαιτερα ξιδατη, μου θυμισε λιγο τουρσι. Το μονο πιατο που δε μου αρεσε, μου ξενισε πολυ η γευση.  

Ο μπουφες ειναι ανοιχτος ως τις 16.30, αλλα μαλλον και αυτο παρακαμπτεται για χαρη των πελατων. Οταν στις 17.00 μπηκε ενα ζευγαρι για το μπουφε, γεμισαν ξανα τους δισκους για χαρη τους. Αν υπηρχε συνθημα εκει μεσα, θα ηταν "Νομος ειναι, το δικιο του πελατη". Τελος, κατι που παρατηρησα, ειναι οτι πουθενα, πουθενα στην ατμοσφαιρα δεν πλανιεται μυρωδια φαγητου. Δεν ξερω ειλικρινα σε ποιο ανηλιαγο υπογειο εχουν κλειδωμενη την κουζινα τους, αλλα αν για αυτο οφειλεται το συστημα εξαερισμου τους, θελω το τηλεφωνο αυτου που το εγκατεστησε. 

Εσκασα στο φαγητο, το καταπολαυσα, ενω παραλληλα διαβασα και ενα σωρο σελιδες. Στο τελος πληρωσα μονο 10 ευρω, με αποδειξη κανονικοτατα και τυπικα και εφυγα με τις καλυτερες των εντυπωσεων. Οι τιμες εκτος μενου ειναι πολυ καλες, ειναι και αναρτημενο στη σελιδα τους για περαιτερω διερευνηση. Το αγαπησα αυτο το μαγαζακι, με κερδισε και το προτεινω και σε εσας με πολλη αγαπη. Ελπιζω να το ευχαριστηθειτε οσο και εγω.