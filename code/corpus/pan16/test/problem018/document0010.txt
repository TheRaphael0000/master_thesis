Επισκεφθήκαμε τυχαία το εστιατόριο περνώντας απο την Παλλήνη.
Ο χώρος, ευχάριστα διακοσμημένος, με φωτιστικά-σουρωτήρια και παλιά γραμμόφωνα, μουσικά όργανα κλπ.

Ο κατάλογος είναι είναι απο τους πιο λιτούς που έχω δεί..
Λίγα κυρίως πιάτα και περισσότερα ορεκτικά.
Ζήτησα σαλάτα λάχανο-καρότο αλλα δεν είχαν.
Είχαν μαρουλοσαλάτα, αλλα χωρίς άνιθο και κρεμμύδι..
Οπότε, παραγγείλαμε ντάκο..
Δυστυχώς, ήταν παγωμένος, με πολύ νερό, ελάχιστη τομάτα και λιγότερο λάδι απο αυτό που έχουμε συνηθίσει.

Πήραμε ψητά λαχανικά με μπαλσάμικο, τα οποία ήταν μερικά κομματάκια απο κολοκυθάκι, κόκκινη πιπεριά και μελιτζάνα με κρέμμα μπαλσάμικου.
Όχι κάτι ιδαίτερο, ενώ η μερίδα μου φάνηκε κάπως μικρή.

Δεν συνέβη όμως το ίδιο με την ψητή φέτα με μέλι..
Τεράστιο και γευστικότατο πιάτο... αξίζει να το δοκιμάσει κάποιος.

Πήραμε μια μερίδα κεφτεδάκια, πολύ γευστικά, αλλα σχετικά άψητα στο εσωτερικό τους..
Δεν μας ενόχλησε πάντως..
Στα κυρίως τώρα..

Πήραμε συκώτι μοσχαρίσιο, πολύ γευστικό και σωστά ψημένο.
Επίσης, ψαρονέφρι ψητό, γαρνιρισμένο, όπως και το συκώτι, με αληθινές τηγανητές πατάτες.
Καθ τα δυο πιάτα ήταν τεράστια και νιώσαμε τύψεις που δεν αφήσαμε τίποτα..
Στο τέλος μας κέρασαν δυο μεγάλα κομμάτια πορτοκαλόπιτα.
Φάγαμε το ένα και ζητήσαμε να μας πακετάρουν το άλλο, γιατί, πραγματικά, άξιζε.

Το έκαναν, αλλα, φεύγοντας ξέχασαν να μας το δώσουν, αλλα κι εγώ δεν τους το θύμισα, ίσως γιατί θέλω κάποια στιγμή να αποτοξινωθώ απο τα γλυκά που έφαγα στις γιορτές.

Με όλα αυτά, συν δυο μπύρες, πληρώσαμε 41,5€.
Αρκετά καλά, κατα τη γνώμη μου..
Πάντως, ίσως θα έπρεπε να εμπλουτίσουν λίγο το μενού, γιατί παραείναι λιτό.