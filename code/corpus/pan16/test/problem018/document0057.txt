Το εστιατόριο την δεκαετία του 70 ήταν σημείο συγκέντρωσης φανατικών οπαδών του Παναθηναϊκού κι απ' την έγχρωμη τηλεόραση του παρακολουθούσαν τα ματς οι Βάζελοι και μάλιστα οι αλατιέρες του είχαν το τριφύλλι ως σήμα! 
Εκτός από τους πράσινους πολλοί γνωστοί πολιτικοί, ηθοποιοί και δημοσιογράφοι είχαν κάνει το εστιατόριο τόπο συνάντησης και στέκι τους. Μετά από κάποιες δουλειές στην περιοχή ο πατέρας μου, με γλυκές αναμνήσεις από εκείνα τα χρόνια, με πήγε για φαγητό στον Γιάννη.

Ένα τεράστιο μαγαζί με φωτογραφίες ηθοποιών στους τοίχους και πράσινα τραπεζομάντηλα, που όπως μου είπε ο μπαμπάς μου σε τίποτα δεν θύμιζε τον βαζελικό διάκοσμο του τότε.

Το μαγαζί μύριζε υπερβολικά φαγητίλα και πολλοί άνθρωποι από την περιοχή έρχονταν να πάρουν φαγητό σε πακέτο. Εμένα δεν μου άρεσε καθόλου η ατμόσφαιρα και πιστεύω ότι όλα θύμιζαν εγκατάλειψη.

Οι τιμές είναι κάπως ακριβές και δεν τις βρίσκουμε ούτε σε σύγχρονα φαγάδικα. Το πακέτο για το σπίτι είναι - 50λεπτά του ευρώ. Κυρίως πακέτο έπαιρναν οι ηλικιωμένοι Έλληνες της περιοχής. Καθώς τρώγαμε περνούσε απ' έξω όλο το μεταναστευτικό της χώρας, πράγμα που είχε πλάκα και χρώμα.

Πήραμε μια μερίδα παστίτσιο που δεν είχε καθόλου λάδι και ήταν στεγνό και νόστιμο με χονδρά μακαρόνια και πολύ κιμά,6,00. Επιπλέον πήραμε και μια μερίδα φασόλια μαυρομάτικα που ήταν πηγμένα στο λάδι αλλά νόστιμα και μπόλικα, 5.00.

Το ψωμί δεν χρεώθηκε. Δεν πήραμε τίποτα περισσότερο γιατί η όλη παρωχημένη ατμόσφαιρα με έκανε να μην βλέπω την ώρα να φύγω.
Αν έμενα στην περιοχή μπορεί να πήγαινα για πακέτο αλλά δεν είναι για κάθε μέρα λόγω τιμών. Φανταστείτε η χωριάτικη σαλάτα 6,00 και τα σουτζουκάκια 7,00!           Ο πατσάς, αφού ο Γιάννης είναι και γνωστό πατσατσίδικο, έχει 6,00!!
Όσοι είστε ξενύχτηδες, να ξέρετε ότι λειτουργεί όλο το εικοσιτετράωρο. Μόνο σε τέτοια περίπτωση θα ξαναπήγαινα!

Ο πατέρας μου στενοχωρήθηκε που το τότε στέκι της  αγαπημένης του ομάδας είχε χάσει την αίγλη του. Εντάξει, όλα αλλάζουν, αλλά συνήθως προς το καλύτερο.      Εδώ όμως, φαΊνεται να ισχύει το 'κάθε πέρσι και καλύτερα'... Αυτά!!