Ας γράψω λοιπόν την πρώτη μου κριτική ύστερα από σχεδόν 1,5 χρόνο που είμαι χρήστης του site. Πρόκειται για ένα μαγαζί που έχω επισκεφθεί κι άλλες φορές στο παρελθόν και μαζεύει πολύ φοιτητόκοσμο - περιοχή Ζωγράφου γαρ. Επίσκεψη στις 2/1/2016 λίγο μετά τις 21.30, παράξενη μέρα για έξοδο καθώς η πλειοψηφία του κόσμου έμεινε στο σπίτι λόγω προηγούμενων εορταστικών ημερών. 

Χώρος κλασικού μεζεδοπωλείου. Στα συν οι καθαρές τουαλέτες. Στα μείον η απουσία θέρμανσης.
Τρεις παρέες στο μαγαζί οι οποίες αυξήθηκαν στη συνέχεια. Κακή εντύπωση μας έκανε το γεγονός ότι σε ένα τόσο μεγάλο μαγαζί τοποθέτησαν μία παρέα 5 ατόμων δίπλα στην πόρτα, ενώ υπήρχαν άπειρα τραπέζια σε καλύτερα σημεία.

Δύο άντρες ιδιαίτερα φαγανοί πήραμε:
-Ντακάκια κρητικά σαλάτα 4,00 € νόστιμα και καλή ποσότητα 3/4 

-Φέτα πανέ 4,50 €, κλασικό πλέον πιάτο σε πάρα πολλά μεζεδοπωλεία 3/4

-Τηγανιά χοιρινή 6,00 € αρκετά καλή με κομμάτια πιπεριάς και καρότου 3/4

-Φιλέτο κοτόπουλο 6,00€ με προτηγάνισμένες πατάτες. 3/4 

-Τυροκαυτερή 2,80 € αρκετά μεγάλη ποσότητα 2/4

-Σαγανάκι λουκάνικο  με λιωμένο τυρί  5,50 €  μόνο που δεν ήταν λουκάνικο αλλά σουτζούκι  3/4.

-200 ml τσίπουρο και 1 μπύρα βαρελίσια που ο κατάλογος δεν έγραφε μάρκα-την σέρβιραν σε ποτήρι ΑΛΦΑ.
Σύνολο 37,80 €

Συμπερασματικά πρόκειται για ένα μεζεδοπωλείο με τίμιες γεύσεις και τιμές ικανοποιητικές. Αλλά ο λογαριασμός σε παραγγελιόχαρτο ρε παιδιά; Δεν θυμάμαι να μου έχει ξανασυμβεί στο συγκεκριμένο μαγαζί αλλά για μένα είναι λόγος να μην ξαναπατήσω εκεί. Γι’ αυτό και το 1/4 στην εξυπηρέτηση.