Παρασκευή βράδυ και έχουμε όρεξη για μεξικάνικο.

Με συνοπτικές διαδικασίες τηλεφωνούμε στο Dos Hermanos στις 21:00 και κάνουμε κράτηση για 4 άτομα στις 22:00.
Επειδή έχουμε επισκεφτεί το εστιατόριο και παλιότερα ζητήσαμε τραπέζι στους μη καπνιστές και αν γίνεται στο χώρο που είναι δίπλα στο μπαρ και κοντά στα παράθυρα.
Η κοπέλα που μας έκανε την κράτηση αφού μας είπε να περιμένουμε για να ελέγξει τα τραπέζια, περιχαρής μας ενημέρωσε ότι υπάρχει διαθεσιμότητα.

Στις 22:00 ήμασταν στο Dos Hermanos αλλά η κοπέλα της υποδοχής μας πρότεινε ένα τραπέζι άνετο αλλά δίπλα στην είσοδο, δηλαδή διαμετρικά αντίθετα από τον χώρο που είχαμε ζητήσει.
Χρειάστηκε να υπενθυμίσουμε την κουβέντα μας για να πάμε στο τραπέζι που υπήρχε διαθέσιμο για 4 άτομα στον χώρο που θέλαμε.

Η Κηφισιά έχει ένα θέμα με το παρκάρισμα, όποτε Παρασκευή βράδυ θα πρέπει να έχετε υπομονή για να βρείτε μια θέση καθώς και τα λιγοστά πάρκινγκ στους κοντινούς χώρους δεν είχαν θέσεις στις 22:00, λογικό.

Το Dos Hermanos είναι κομψά διακοσμημένο όμως ο κάτω χώρος λόγω κατασκευής είναι λίγο στενάχωρος, αλλά ζεστός και όμορφος. 
Ο επάνω όροφος, για τους καπνίζοντες, είναι πιο άνετος αλλά την τελευταία φορά που πήγα ο καπνός ήταν ενοχλητικός, αυτή την φορά δεν ανέβηκα. 
Οι τουαλέτες, προς ενημέρωση, βρίσκονται στον επάνω, πρώτο, όροφο.

Ο κύριος και η κυρία που τραγουδούν Latin κάθε Παρασκευή και Σάββατο είναι η ψυχή του μαγαζιού γιατί δίνουν μια άλλη νότα στον χώρο, είναι πολλοί επικοινωνιακοί και σε κάνουν να θέλεις να χορέψεις και εσύ.
Αυτό που δεν ήξερα ήταν ότι στις 23:00 o τραγουδιστής μας ενημέρωσε ότι θα συνεχίσει το πρόγραμμα στον επάνω όροφο και μας προσκάλεσε όλους εκεί.
Να ομολογήσω ότι δεν γνώριζα ότι μεταφέρονται στον επάνω όροφο, δεν το επικρίνω, αλλά όταν έφυγαν οι τραγουδιστές στα επόμενα 15 λεπτά άδειασαν κάτω και πολλά τραπέζια και μείναμε 3 παρέες μόνο.

Αυτό που δεν κατάλαβα ήταν γιατί όταν έφυγαν οι τραγουδιστές γύρισε την μουσική σε κάποιο cd-player και δεν σύνδεσε τα ηχεία του κάτω ορόφου με τα μικρόφωνα του πρώτου, δηλαδή να συνεχίσουμε να ακούμε το πρόγραμμα έστω και αν δεν είχαμε οπτική επαφή.
‘Όταν φύγαμε στις 00:15 ακούγονταν ένα φοβερό Latin πάρτι από τον πρώτο όροφο!!!

Ελπίζω πάντως να μην έκανα λάθος με τους καπνίζοντες και μη: ). 
Για τον χώρο θα βαθμολογήσω με 3 στα 4.

Η εξυπηρέτηση εκτός από τον διάλογο που είχαμε για το τραπέζι είναι επαγγελματική, οι χρόνοι του γρήγοροι και θα ήταν τέλεια αν θα κοίταζαν και τα τραπέζια και αφού σέρβιραν και τα κυρίως, συνήθως το επιδόρπιο το παραγγέλνουν στο τέλος στην Ελλάδα και όχι όταν δίνουμε την παραγγελία για τα ορεκτικά και κυρίως αλλά και αν χρειαζόμαστε άλλο νερό, κρασί κτλ.
 Έπρεπε λοιπόν να ψάξω για τους ευγενικούς κατά άλλα σερβιτόρους για να πω ότι τελειώσαμε αλλά ήδη η όρεξη για κάτι παραπάνω μας είχε φύγει.

Η βαθμολογία μου στην εξυπηρέτηση είναι 3 στα 4 και συμπεριλαμβάνω και την 
υποδοχή – κρατήσεις. 

Το φαγητό και η σαγκριά που παραγγείλαμε είχαν τρομερές γεύσεις.  
Αν δεν ξέρετε τι να διαλέξατε για ορεκτικά μια καλή λύση είναι η ποικιλία ορεκτικών, για 2 ή 4 άτομα, που περιλαμβάνει τα σχετικά taquitos και άλλα ορεκτικά. 
Στο κατάλογο έλεγε ότι περιλαμβάνει και quesadilla με μεξικάνικα λουκάνικα, αλλά λουκάνικο δεν βρήκαμε, το quesadilla ήταν με κιμά. 

O κατάλογος αναλυτικά και με τιμές βρίσκεται στο site του Dos Hermanos.
Από κυρίως προτιμήσαμε fajitas και burritos. Οι μερίδες είναι μεγάλες οπότε προσοχή να μην υπερβάλλετε.

Για την γεύση θα δώσω 3 στα 4, όχι γιατί οι γεύσεις ήταν κακές αλλά γιατί μάλλον κάτι δεν πήγε καλά με τις συνθέσεις της ποικιλίας ορεκτικών και δεν μας ενημέρωσαν και γιατί το ένα fajitas ήρθε με quacalmore και κρέμα (sour cream) και το άλλο όχι, μάλλον κάτι δεν πήγαινε καλά στην εκτέλεση των πιάτων στην κουζίνα. Παρόλα αυτά όμως οι γεύσεις σε αποζημίωναν. 
Η σαγκριά ήταν τέλεια και καλό είναι να κανονίσετε ποιος θα οδηγεί ή να πάτε με ταξί για να μην μείνει κανένας παραπονεμένος. 

Value for money, για τα παραπάνω, την ποικιλία ορεκτικών για 2 άτομα, μια σαλάτα, 3 κυρίως και 1 λίτρο σαγκριά δώσαμε 69 ευρώ, αλλά επειδή πήραμε 3 κυρίως θα τολμήσω να διαιρέσω το 69 euro / 3 = 23 euro το άτομο.

Για την ζωντανή μουσική, για τις γεύσεις αλλά και το περιβάλλον θα έλεγα ότι είναι καλά, όμως δεν θα ήθελα να πληρώσω τα ίδια χωρίς τους τραγουδιστές εκτός και αν έκανα κάποιες «εκπτώσεις» στα κυρίως. 
Δεν υπάρχει κουβέρ και το νερό είναι κανάτα, κάτι που συγκρατεί λίγο τις τιμές.
Θα δώσω 3 στα 4 στο vfm.

Είναι ένα εστιατόριο που αξίζει να το επισκεφτείτε όχι μόνο για το φαγητό αλλά και για την ζωντανή μουσική και το latin χαρακτήρα του.
Κάντε μια κράτηση πριν πάτε και ρωτήστε για το live πρόγραμμα, που συνήθως είναι Παρασκευή και Σάββατο.