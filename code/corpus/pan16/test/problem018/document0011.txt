Μετά από ψώνια στο Χαλάνδρι αποφασίσαμε με τη φίλη μου να πάμε να φάμε στον Ιορδάνη. Είχα πάει πριν καιρό σε μια γιορτή ως καλεσμένη και έτσι γνώρισα το μαγαζί αυτό. Δυστυχώς την μέρα εκείνη δεν είχα δοκιμάσει τα πιάτα τους γιατί είχα πάει στο τέλος της γιορτής,  είχα πιει μόνο λίγο κρασί και είχα στο μυαλό μου να το επισκεφτώ κάποια στιγμή.  

Ο χώρος μεγάλος με αυλή και συμπαθητικός. Δεν είχε πολύ κόσμο και κάτσαμε αμέσως, παρόλα αυτά μας έδωσαν σημασία μετά από ένα τέταρτο.
Παραγγείλαμε μια χωριάτικη, μια πατάτες, μια κολοκυθοκεφτέδες, μια τυροσαλάτα, ένα μπιφτέκι και μια μπριζόλα χοιρινή.

Η χωριάτικη όπως και να το κάνεις χωριάτικη είναι.. οι πατάτες κρύες και λειψές. 
Και τώρα τι να θυμηθώ, οι κολοκυθοκεφτέδες αν και τους παραγγέλνω παντού ήταν ό, τι χειρότερο έχω φάει.

Μπιφτέκι αδιάφορο, χωρίς ιδιαίτερη γεύση, θα έλεγα κακό.
Πίστευα τουλάχιστον ότι η μπριζόλα θα μας ικανοποιούσε, αλλά ούτε εκεί είχαμε τύχη.

Καταλήξαμε να τρώμε ψωμί με τυροσαλάτα και χωνέψαμε με δυο κοκα-κόλα.
Για όλα αυτά πληρώσαμε περίπου 42 ευρώ.
Η εξυπηρέτηση αν κρίνω από τον ελάχιστο φόρτο εργασίας ήταν επιεικώς απαράδεκτη έως απούσα. Περισσότερο με ενόχλησε το γεγονός ότι παρόλο που αφήσαμε τα πιάτα όπως μας τα έφεραν, κανείς δεν μας ρώτησε αν μείναμε ικανοποιημένες. 
Σίγουρα δεν θα ξαναπάω για κανένα λόγο.

Υ. Γ. Το μόνο θετικό ίσως ήταν το παγωτό στο τέλος.