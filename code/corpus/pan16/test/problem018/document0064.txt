Πέμπτη βράδυ και ραντεβού για σούσι με παρέα. Το μαγαζί το πρότεινε ένας φίλος (εγώ είμαι πολύ δύσπιστη και διστακτική με τη γιαπωνέζικη κουζίνα) ο οποίος όσες φορές είχε πάει έμενε κατενθουσιασμένος.

Μου φάνηκε περίεργο που χρειαζόταν κράτηση, αν και στη συνέχεια μου λύθηκε. Βρίσκεται σε πολύ κεντρικό σημείο που μπορείτε να φτάσετε και με μετρό (Πανεπιστήμιο) και λειτουργεί με την αμερικάνικη νοοτροπία του ψεκάστε-σκουπίστε-τελειώσατε. 

Ο χώρος είναι υπερβολικά μικρός για την περιοχή που εξυπηρετεί αλλά προσεγμένος και δεν εκτίμησα το γεγονός πως οι σεφ φτιάχνουν τα μάκι και νιγκίρι μπροστά σου αλλά δεν είναι όπεν κίτσεν (γιατί ακόμα κι όταν κάθεσαι στο μπαρ δεν μπορείς να βλέπεις τα χέρια τους). 

Η κράτησή μας ήταν για να κάτσουμε στο μπαρ. Συγχωρείστε μου την έπαρση αλλά δεν μπορώ να φάω έχοντας τους συν-τρόφους μου δίπλα σαν να καθόμαστε σε λεωφορείο. Πολύ σύντομα άρχισε να μαζεύετε κόσμος ο οποίος αναγκαστικά περίμενε και σου έδινε περνούσε το άγχος να φας όσο το δυνατόν γρηγορότερα ώστε να φύγεις και να πάρουν τη θέση σου.

Στα της εξυπηρέτησης δεν υπάρχει κανένα παράπονο. Γρήγοροι και εξυπηρετικότατοι, μας εξήγησε η κοπέλα αυτά που θέλαμε και παραγγείλαμε σχεδόν αμέσως.

Η παραγγελία μας περιείχε τα εξής:
Γαρίδες τεμπούρα με τσίλι
Ποικιλία Νιγκιρι
Ποικιλία Μακι

Οι Γαρίδες με την τεμπούρα ήταν πεντανόστιμες  (αλλά λίγες - 3 όσοι κι εμείς). Μου έκανε εντύπωση. Αν ήμασταν 4 θα έφερναν 4? 
Ποικιλία Νιγκίρι: Τα ψάρια ήταν πάρα πολύ νόστιμα (και ο σολωμός και ο τόνος) το χταπόδι μου φάνηκε λίγο σολιασμένο.
Ποικιλία Μάκι: Δεν μπορούσες να νιώσεις τη γέμιση παρά μόνο το ρύζι.

Συνοπτικά, η φάση είναι sushi fast food αλλά σίγουρα δεν πρέπει να υποτιμάω το vfm το οποίο παίζει σημαντικό ρόλο τη σημερινή εποχή. Με 25 Ευρώ και τα 3 άτομα νομίζω πως το μαγαζί μπορεί να εξυπηρετήσει αυτούς που θέλουν να φάνε οικονομικά χωρίς να προλάβουν να χωνέψουν (μην ξεχνάτε πως περιμένουν τουλάχιστον 3 - 4 παρέες να σηκωθείτε).

 Το συστήνω ανεπιφύλακτα σε φοιτητές και άτομα που δουλεύουν στην περιοχή για quick lunch or supper.