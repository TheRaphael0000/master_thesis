Τρίτη 20/12 μαζευτήκαμε μια παρέα 6 ατόμων και αποφασίσαμε να αποχαιρετίσουμε το τέλος αυτής της δύσκολης χρονιάς με "οινοποσία".
Η επιλογή του μεζεδοπωλείου Υδρούσσα έγινε από δύο άτομα της παρέας που συχνάζουν εκεί.

Κατά τις 9μμ λοιπόν φθάσαμε στο μεζεδοπωλείο, που στεγάζεται σε μια γωνιακή μονοκατοικία σε κεντρικό δρόμο του Χαλανδρίου, και ανεβήκαμε τα λίγα σκαλοπάτια της μικρής εισόδου κλεισμένης με τζαμαρία, που οδηγεί στον κυρίως χώρο ο οποίος χωρίζεται σε μικρότερες αίθουσες. Απαλά χρώματα, πολύχρωμα πιάτα στους τοίχους, στον δεύτερο εσωτερικό χώρο δίπλα σε ένα όμορφο πέτρινο τζάκι  που δεν ήταν αναμμένο, υπήρχε ένα τραπέζι μεγάλο από παλιά τραπεζαρία της δεκαετίας του ΄60 που έδινε μια κλασσική νότα στο γενικά μοντέρνο στυλ. Η διακοσμητική γραμμή ειναι αυτη της "μοντέρνας ταβέρνας" και όλοι οι χώροι είναι φωτεινοί, καθαροί και άνετοι. 
Η εξυπηρέτηση των πελατών, τουλάχιστον για το βράδυ που ήμασταν εμείς εκεί, γινόταν από τον ιδιοκτήτη και τους γιούς του, σε πολύ καλό επίπεδο.

Μόλις καθήσαμε και αφού μας καλωσόρισε ο ιδιοκτήτης, λόγω της γνωριμίας του με τους δύο φίλους της παρέας, μας έφεραν εμφιαλωμένο νερό, ένα καλαθάκι με φέτες ψωμιού και πήραν την παραγγελία για τα ποτά μας (χύμα λευκό κρασί, μπύρες και σόδες).
Η παραγγελία των φαγητών τώρα, σαλάτα του κηπουρού στα 6 ευρώ που περιείχε μαρούλι, ρόκα, λάχανο, λιαστή ντομάτα, πιπεριά και κρουτόν με λάδι και μπαλσάμικο η οποία ήταν φρέσκια, νόστιμη και καλή σε ποσότητα (3/4).
Μπουρεκάκια Καισαρείας στα 6 ευρώ, οι γνωστές φλογέρες με παστουρμά, τυρί και ντομάτα, πολύ νόστιμες (4/4).
 Τυρί φέτα με λάδι και δενδρολίβανο (2/4).
Λουκάνικο ριγανάτο στα 7 ευρώ πολυ ευγευστο για το οποίο ζητήσαμε επανάληψη (4/4). 

 Φακελάκι Λήμνου στα 6,50 ευρώ που ήταν τυρί φέτα σε φυλλο κρούστας με μέλι (3/4),
Από κυρίως πιάτα αποφασίσαμε να πάρουμε σπαλομπριζόλα στα 13 ευρώ, μπιφτέκια με τυρί στα 8,50 ευρώ, φιλέτο κοτόπουλο στα 8 ευρώ και να τα μοιραστούμε.
Η σπαλομπριζόλα και το κοτόπουλο ήταν σωστά ψημένα και αρκετά ζουμερά σερβιρισμένα με πολύ καλές τηγανιτές πατάτες και λίγο στεγνή σαλάτα ταμπουλέ,
Το πιάτο τώρα με τα μπιφτέκια (που ήταν δική μου επιλογή), δεν ξέρω πως να το κρίνω. Η περιγραφή του καταλόγου ήταν  αλλά αυτό που σερβιριστηκε ήταν τρία μπιφτέκια καμμένα, στεγνά και πολύ αλμυρα. Όσο για την κρέμα τυριών ήταν ένα κομμάτι τυρί φέτα και μία ντομάτα επάνω στο κάθε μπιφτέκι. Συνοδευόταν από την ίδια γαρνιτούρα, πατάτες τηγανιτές και σαλάτα ταμπουλε. Ένα πιάτο πολύ χαμηλής ποιότητας που τρωγόταν με δυσκολία και που, κατά την αποψή μου, κανένα εστιατόριο που σέβεται τον πελάτη και θέλει να διατηρήσει το κύρος του δεν θα το σερβίριζε ποτέ.

Τα γλυκά που παραγγείλαμε στο τέλος, μπράουνι σοκολάτας με παγωτό, πανακότα καραμέλλας και πανακότα εσπρέσσο ήταν μέτρια.
Τελικό συμπέρασμα  είναι ότι, αξίζει για τα ορεκτικά. Τα κυρίως πιάτα ήταν συνηθισμένα χωρίς κάτι το διαφορετικό που θα σε δελεάσει, πιάτα που τα βρίσκεις και σε άλλα εστιατόρια. Οσο για τη σχέση φαγητού τιμης; Αν στο τέλος δεν μείνεις ικανοποιημένος ίσως και να το χαρακτηρίσεις ακριβό γι΄αυτό που σου προσφέρει.