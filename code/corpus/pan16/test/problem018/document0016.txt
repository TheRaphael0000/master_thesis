Γιορτάζοντας ειδική περίσταση άρχισα να ψάχνω για κάτι λίγο πιο ιδιαίτερο και διαφορετικό  στο χώρο, το φαγητό, την ατμόσφαιρα… 
Μετά από την ιντερνετική ερεύνα,  έκλεισα  τραπέζι για δυο στο 48 URBAN GARDEN.

Στους Αμπελοκήπους, πίσω από το γήπεδο του Παναθηναϊκού, μέσα στα στενά της Αθήνας που όλοι λίγο πολύ γνωρίζουμε, υπάρχει μια πολύ ευχάριστη έκπληξη την οποία ανακαλύπτεις κιόλας  στα δέκα πρώτα βήματα μέσα στο χώρο!  Είναι ο ορισμός της φράσης «εκεί που δεν το περιμένεις…».

Καθίσαμε στο τραπέζι και από την πρώτη στιγμή μέχρι και το τέλος της βραδιάς είχα την αίσθηση ότι είμαι σε κάποιο πλατό κινηματογραφικής ταινίας και όπου να΄ ναι θα ξεκινήσει το γύρισμα!  
Αρκετά με το χώρο όμως… εκεί είχαμε πάει και για να φάμε!!!! 

Ο σερβιτόρος ήρθε αρκετά γρήγορα και μας άφησε ένα μικρό κατάλογο, πράγμα που πια εκτιμώ, για το φαγητό και το ποτό.

Αποφασίσαμε να ξεκινήσουμε με δυο κοκτέιλ (!! )
Για ορεκτικό προτιμήσαμε ¨ Barbacoa Bao Buns¨  δυο ζεστά σαντουιτσάκια  με πολύ μαλακό ψωμί, αργοψημένο χοιρινό, ψιλοκομμένα λαχανικά και μια υπέροχη σως (!!! )

Δυο κυρίως:
•	Steve’s supreme tortilla burger: με τιρτίγια κλεισμένη σαν φάκελος και μέσα ένα ωραίο μπιφτέκι, γαρίδες,  τυρί κρέμα και διάφορα αλλά που δεν μπόρεσα να εντοπίσω και αν και περίεργο πιάτο για τα δικά μου γούστα και λίγο αλατισμένο παραπάνω, ωραίο (!!! )   

•	Picanha: για μένα το πιάτο της βραδιάς! Κρέας πολύ λεπτά κομμένο με πούρε από γλυκοπατάτες, τυρί κρέμα, Japanese barbeque και όλα αυτά συνδυάζονταν τέλεια (!!!! ).

Το κόστος αυτών, €70 δεν μου φαίνεται κακό μια συμπεριλάμβανε και τα ποτά. 

Κλείνοντας θα ήθελα να παρατηρήσω ότι τα κρέατα ήταν όλα ψημένα medium, όποτε αν κάποιος τα θέλει καλοψημένα θα πρέπει να το διευκρινίσει, προσωπικά δεν με ενόχλησε, γιατί είναι του γούστου μου, όπως επίσης  το σέρβις του μαγαζιού θέλει μια «σπιρτάδα»  παραπάνω, αισθανόμουν μια αδράνεια γύρω μου…. 

Θα ελεγα οτι δοκίμασα ενα "Elegant street food", θεωρώ ότι θα ξαναπήγαινα και σίγουρα θα το σύστηνα σαν ένα πολύ ατμοσφαιρικό μαγαζί στους φίλους μου!