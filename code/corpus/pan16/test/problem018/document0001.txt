Σαββατόβραδο και μετά από μια ματιά στο ask4food ΄΄εντόπισα΄΄ το ''L. DRAFT BEER''. Αν και οι κριτικές αμφιταλαντεύονταν, αυτό που μ΄έκανε να το προτιμήσω ήταν η ζωντανή μουσική. Τηλέφωνο για κράτηση στις 20:30 και προς μεγάλη έκπληξη υπήρχε τραπέζι για τέσσερις! Και πάμε στην ουσία:

Ζεστός χώρος που σε παραπέμπει σε Γερμανική αυλή (αγαπώ Γερμανία έτσι κι αλλιώς).
Service αρκετά γρήγορο αν αναλογιστεί κανείς ότι στις 22:30 που φτάσαμε το μαγαζί ήταν ήδη γεμάτο. Οι δύο σερβιτόροι χαμογελαστοί όλη την ώρα και πρόθυμοι!
Μενού αρκετά ικανοποιητικό, πιστεύω ότι καλύπτει όλα τα γούστα (γαριδομακαρονάδα δεν έχει)!
Η μπύρα ρέει άφθονη.

Οι μουσικοί απαρτίζονταν από ένα παληκάρι (κιθάρα-φωνή) και μια γλυκιά παρουσία (φωνή). Το πρόγγραμμά τους υπέροχο με ελληνική και ξένη ποιοτική μουσική (οι λάτρεις του Παντελίδη ίσως να μην ικανοποιηθούν απόλυτα)!
Και κατά τις τρεις παρά ήρθε η  ώρα της λυπητερής! Λοιπόν.... έχουμε και λέμε.....: Μία κολοκυθοκεφτέδες (6 κομμάτια), μία τυροκροκέτες (έξι κομμάτια), μία μανιτάρια  πλευρώτους με τυριά, μία πατάτες με φλούδα (γεμάτο το πιάτο), μία ποικιλία μιξ-γκριλ μεγάλη (ήταν τουλάχιστον για πέντε άτομα), καμιά δωδεκαριά μικρές μπύρες βαρέλι.......100 ευρώ! Ένα παγωτό με βάφλα για τέσσερις (το παραγγείλαμε) και κάτι καραφάκια ρακόμελο μας τα κεράσανε! 

Πραγματικά περάσαμε μια φανταστική βραδιά και δεν το συζητάω οτι θα ακολουθήσουν και άλλες (αρκεί να ξανα ΄ρθει η πεθερά να κρατήσει το παιδί)!
Ένα μεγάλο ευχαριστώ στα παιδιά για τη φανταστική μουσική παρέα και ένα συγγνώμη γιατί ήταν άτυχοι που μας έβαλαν ακριβώς μπροστά τους και τους μουρλάναμε με τις παραγγελίες! 
Στα αρνητικά της βραδιάς το τσιφτετέλι της στρουμπουλής κυρίας υπό τους στίχους της αγοράς του Αλ Χαλίλι (φήμες λένε ότι ο Αλκίνοος ετοιμάζει μηνυτήρια αναφορά)!
Πέρα από την πλάκα, το συνιστώ ανεπιφυλακτα!