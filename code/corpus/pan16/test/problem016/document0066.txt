Γεια σας φιλοι! 
    
 Ευχομαι οι πρώτες μέρες του '16 που διανύουμε να είναι όμορφες, χαλαρές αλλά και γευστικές! 
     
Ποδαρικό θα κάνω και εγώ με την σειρά μου με ένα εστιατόριο διεθνούς κουζίνας και συγκεκριμένα ισπανικής! Δευτέρα βράδυ (11/1) στο Παγκράτι και γιατί όχι να μην μεθύσουμε με λίγη σαγκρία αλλά και να χορτάσουμε με πολύ paella... ;;; Με αυτό το σκεπτικό ξεκινήσαμε με τον φίλο μου, άλλο που δεν πετύχαμε το στόχο μας στο 100%.

Ξεκινάω με την εξυπηρέτηση. Το service απαρτιζόταν από μία κυρία, ισπανικής καταγωγής αν κρίνω απο την προφορά της αλλα και απο έναν κυρίο γύρω στα 50-55 που πιθανολογώ πως είναι ο ιδιοκτήτης. 2-3 λεπτά ενώ κάτσαμε, ο κύριος πλησίασε το τραπέζι μας με τον κατάλογο αναλύοντάς μας τα πιάτα. Του δώσαμε την παραγγελία μας και από εκεί και πέρα μας ανέλαβε αποκλειστικά η κυρία που ανέφερα παραπάνω. Ήταν όλοι τους εξυπηρετικοί και ευγενικοί! 

Στον χώρο τώρα! Ξεκάθαρος πρωταγωνιστής ήταν το φλογερό κόκκινο! Είναι φανερό πως το μαγαζί έχει φτιαχτεί με πολύ προσωπική εργασία, πραγμά καλό μιας και σε κάνει να νιώθεις αρκετά οικεία! Στην εξωτερική πλευρά του ταμείου ήταν ζωγραφισμένο ένα σχέδιο, που σε παρέπεμπε σε ταινία του Almodovar! 

Συνολικά υπήρχαν 7 τραπέζια, 2 εκ των οποίων ητάν αρκετά μεγάλα, τα υπόλοιπα ήταν διπλά άντε με λίγο στρίμωγμα να χωρούσαν και τρία άτομα! 

Μεγάλη αστοχία όσο αναφορά τον χώρο-περιβάλλον είναι πως στο δρόμο μου για την τουαλέτα (η οποία ήταν στον κάτω όροφο μαζί με την κουζίνα), η πόρτα της κουζίνας ήταν ορθάνοιχτη πράγμα τελείως αρχείαστο μιας και οπτικά δεν ήταν και απο τις καλύτερες κουζίνες που έχω δει!

Και τώρα η ώρα του φαγητού! Δεν θα τα γράψω τα πιάτα που παραγγείλαμε με το ονομασίες που είχαν στον κατάλογο γιατί δεν τα θυμάμαι ακριβώς, αλλά υπόσχομαι πως θα τα περιγράψω με κάθε λεπτομέρεια..!!

-Πρώτο ορεκτικό, διάφορα λιωμένα τυριά μέσα σε ένα πύλινο σκεύος με μιά τορτίγια κομμένη στα τέσσερα και ένα ντιπάκι με τριμμένη ντομάτα και μα'ι'ντανό. Αρκετά καλό, δυστυχώς κανένα απο τα λιωμένα τυράκια δεν είχε ένταση, με αποτέλεσμα να μην έχει 'χαρακτήρα' γευστικά το πιάτο αυτό.

-Δεύτερο ορεκτικό, δυο τορτίγιες (τύπου σάντου'ι'τς) που ενδιάμεσα είχαν λιωμένο τυρί και ισπανικό jamon (ζαμπόν) και ένα ντιπάκι πολύ όμοιο με το προηγούμενο αλλά πιο πικάντικο! Πολύ στεγνό το τελικό σύνολο! Αν υπήρχε κάποιο λαχανικό ενδιάμεσα στις τορτίγιες ή έστω η σως αν ήταν εντός του φαγητού τα πράγματα θα ήταν πολύ καλύτερα!

-Ανάμεικτη paella για μένα και paella κρεατικών για τον φίλο μου! Η δικιά μου είχε μια 'τσαχπινιά' παραπάνω, αυτό είναι το μόνο σίγουρο! Με μπόλικα λαχανικά όπως πιπερίτσες, καλαμπόκι και αρακά αλλά και με καλαμάρι, baby γαρίδες, μπουκίτσες καοτόπουλου, λουκάνινου και χοιρινού! Αρκετά νόστιμη και πικάντικη τόσο όσο! Μου έλειπε κάτι αλλα δεν έχω εντοπίσει ακόμα τι...

-Για ποτό επιλέξαμε σαγκρία, μόνο που δεν δίνω καμία πιθανότητα να είναι χειροποίητη όπως μας ανέφερε ο κυρίος που μας πήρε την παραγγελία, μιας και είχε την ίδια γεύση της συμπαθυτικής έτοιμης σαγκρίας που πωλείται μέχρι και στο μπακάλικο 2 στενά από το σπίτι μου.

Για ότι ανέφερα παραπάνω πληρώσαμε 34€! Η τιμή ήταν οκ! Η τελική 'γεύση' απο την επίσκεψή μου ανάμεικτη... Έχουν περιθώρια βελτίωσης φτάνει να τα εντοπίσουν και να τα καλλιεργήσουν...