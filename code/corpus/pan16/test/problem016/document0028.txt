Αυτό είναι ένα νέο εστιατόριο που μας είχε εξάψει το ενδιαφέρον και αποφασίσαμε να το δούμε από κοντά.

Άξιζε τον κόπο! Μείναμε πολύ ευχαριστημένοι από τις γεύσεις αλλά και από την εξυπηρέτηση!

Για δύο άτομα παραγγείλαμε αρκετά πιάτα, τα οποία με δυσκολία μπορέσαμε να καταναλώσουμε μέχρι το τέλος. Οι μερίδες είναι μεγάλες, χορταστικές και περιποιημένες. 

Παραγγείλαμε ψητό κοτόπουλο και ψητό αρνί σε σουβλάκι (δυστυχώς δεν θυμάμαι τα αντίστοιχα ονόματα στα περσικά) που ήταν καλοψημένα και εύγευστα. Ο Ιρανός ιδιοκτήτης μας έφερε ένα ιδιαίτερο μπαχαρικό σε κόκκινο χρώμα που δεν το είχαμε δοκιμάσει κάπου αλλού. Έδινε μία ιδιαίτερη, ήπια και ελαφρώς ξινή γεύση στο φαγητό.

Κατόπιν πήραμε κοτόπουλο με σαφράν και ξινή σάλτσα λεμονιού, το οποίο συνοδευόταν από ρύζι ατμού με cranberries, Super γεύση! Ειδικά αυτό το πιάτο θα ήθελα να το ξαναδοκιμάσω την επόμενη φορά!

Οι λεπτές πίτες που παραγγέλθηκαν (αντί ψωμιού) παρασκευάστηκαν εκείνη τη στιγμή και ήταν νοστιμότατες. Ένα ήπιο ορεκτικό από γιαούρτι ταίριαξε εξαιρετικά με τη λεπτή πίτα. Στη συνέχεια ο ιδιοκτήτης μας έφερε ένα δεύτερο ορεκτικό παρασκευασμένο με ψητή μελιτζάνα (κάτι σαν μελιτζανοσαλάτα), το οποίο δεν παραγγείλαμε, δεν υπήρχε στον κατάλογο, αλλά μας άρεσε και το τιμήσαμε δεόντως.

Δεν παραγγείλαμε ποτό (εγώ είμαι κάπως δυσανεκτικός στο αλκοόλ).

Στο τέλος μας έφεραν 4 μικρά γλυκάκια που θύμιζαν σου με κρέμα στο εσωτερικό τους. Ξανά, δεν ήταν κάτι που θα επέλεγα για να φάω. Δοκίμασα ένα απλώς από περιέργεια. Τα άλλα τρία δεν πήγαν όμως χαμένα, καθώς καταναλώθηκαν με πολύ ευχαρίστηση από τη φίλη μου.

Εν κατακλείδι: θα ξαναπάμε! Το φαγητό είναι πολύ καλό, η κουζίνα πεντακάθαρη, η εξυπηρέτηση παραπάνω από άψογη (πολύ θα ήθελα να συζητήσω με τον ιδιοκτήτη για το Ιράν του σήμερα) και οι τιμές εξαιρετικές! Θα επιθυμούσα ίσως να προστεθούν 1-2 πιάτα ακόμη ώστε να δοκιμάσω περισσότερες γεύσεις την επόμενη φορά,