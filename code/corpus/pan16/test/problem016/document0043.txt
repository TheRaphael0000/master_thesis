Στις 27 Δεκεμβρίου αποφασίσαμε να δοκιμάσουμε κάτι διαφορετικό. Βλέποντας και άλλες θετικές κριτικές πήγαμε στο ABC.

Η τοποθεσία ήταν πολύ προσιτή (είναι πολύ κοντά στον ΗΣΑΠ Κάτω Πατησίων) και οι υπάλληλοι πολύ ευγενικοί και με ευχάριστη διάθεση. Το περιβάλλον θύμιζε αρκετά μαγειρείο και δεν ήταν κάτι το ιδιαίτερο. 

Ο χώρος ήταν καθαρός. Υπήρχε και δεύτερος όροφος όμως εμείς καθίσαμε στο ισόγειο, καθώς εκείνη την ημέρα είχε πολύ κόσμο

Απο πιάτα επιλέξαμε για 2 άτομα:
ABC σπεσιαλ μπιριανι, το οποιο ηταν ρύζι με διάφορα αρωματικά και κομματάκια απο αρνί, πολύ νόστιμο πιάτο

Κοτόπουλο με κάρυ, νόστιμο όμως απευθύνεται σε λάτρεις του μπαχαρικού καθώς ήταν πολύ έντονο. Τα κομματάκια κοτόπουλου είχαν αρκετά κόκκαλα, κάτι που δεν μας άρεσε

Μοσχάρι μαγειρευτό, με κόκκινη καυτερή σάλτσα όμως κ αυτό είχε αρκετά κόκκαλα

Τα πιάτα μας συνοδεύτηκαν απο μια σαλάτα με μαρούλι ντομάτα αγγούρι και κρεμμύδι, μια σως απο γιαούρτι και δυόσμο (ή μέντα) και 4 πίτες ναν (απο 2 στον καθένα) Μας έφεραν και απο ένα μπουκαλάκι νερό δωρεάν.

Τα φαγητά ήταν πολύ ωραία γευστικά αν και αρκετά καυτερά παραπάνω απ το αναμενόμενο, γεγονός που μας απέτρεψε να παραγγείλουμε και άλλο πιάτο. 

Παραγγείλαμε και 2 αναψυκτικά, καθώς ήταν απαραίτητα για να μπορέσουμε να καταναλώσουμε ότι πιάτο είχαμε πάρει. Ως αρνητικό θα σημείωνα μόνο οτι τα κομμάτια κρέατος είχαν αρκετά κόκκαλα, γεγονός που μας έκανε να μην ευχαριστηθούμε το φαγητό όσο θα θέλαμε. 

Στο τέλος μας πρόσφεραν ενα γευστικό σιροπιαστό ινδικό γλυκό το οποίο μας άρεσε ιδιαίτερα και δεν το είχαμε ξαναδοκιμάσει ποτέ

Το συνολικό κόστος ήταν 13,5 ευρώ, πολύ μικρό σε σχέση με την ποσότητα των μερίδων και τα πιάτα γενικά.

Σε γενικές γραμμές μείναμε ευχαριστημένοι και μάλλον θα ξαναπάμε να δοκιμάσουμε και τα υπόλοιπα πιάτα