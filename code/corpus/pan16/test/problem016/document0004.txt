Στην Πιπεριά έχω πάει ουκ ολίγες φορές και πάντα φεύγω με τις καλύτερες εντυπώσεις. Θα γράψω την κριτική μου για να επιβεβαιώσω όλους τους υπόλοιπους χρήστες όσον αφορά στις ενδιαφέρουσες και καλές γεύσεις αλλά και το γεγονός ότι χρειάζεται μια μικρή μείωση στις τιμές.

Δευτέρα βράδι λοιπόν πηγαίνουμε κατά τις 22.30 δύο άτομα σε ένα σχεδόν άδειο μαγαζί. Με το που καθόμαστε ο σερβιτόρος ρωτάει για νερό εμφιαλωμένο ή βρύσης και φέρνει και καταλόγους. 

Στη συνέχεια έρχεται το ψωμί για το οποίο δε ρωτηθήκαμε, συνοδυόμενο από ένα ντιπ κόκκινης σάλτσας καυτερής, και το κρασί που εν τω μεταξύ είχαμε παραγγείλει. Παρεμπιπτόντως, το ψωμί ήταν πολύ νόστιμο.

Πήραμε: 
σταμναγγάθι, μια χαρά χωρίς τίποτα ιδιαίτερο 5,90ε
ταραμοσαλάτα, πολύ καλή, λογικά τη φτιάχνουν μόνοι τους, με την οποία τσακίσαμε και το ψωμί, 4,30ε
σαρδέλες ψητές, απλά υπέροχες, το καλύτερο πιάτο, και γενικά όσες φορές το έχω φάει στο συγκεκριμένο μαγαζί είναι πάντα εξαιρετικές, 6,90ε

κουτσομουράκια τηγανιτά, αρκετά καλά, αλλά επειδή τα συγκρίναμε με τις σαρδέλες αφού ήρθαν λίγο αργότερα, τα αδικήσαμε, 12,90ε.
Το ψωμί χρεώθηκε 1,30ε το άτομο, δηλαδή 2,60(!!!!! ) ευρώ

Το μισό κιλό χύμα λευκό κρασί, καλό σαν γεύση 5,20ε.
Στο τέλος ήρθε κέρασμα γλυκό μοσχάτο κρασί.

Το σέρβις όσες φορές έχω επισκεφτεί την Πιπεριά είναι πάντα πολύ καλό, ευγενικό το προσωπικό με διάθεση χιούμορ.

Συνολικά λοιπόν ο λογαριασμός στα 37,80ε, κανονικά με απόδειξη. 
Νομίζω πως χρειάζεται μια μείωση των τιμών. 
Πάντως σίγουρα θα ξαναπάω γιατί πάντα τρώω καλά και υπάρχει καλή εξυπηρέτηση.