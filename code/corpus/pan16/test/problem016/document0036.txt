Τρίτη απογευμα, με 3 φιλες μου στο κέντρο της Αθήνας, ψάχνουμε ένα μέρος να φάμε. Bρεθήκαμε μπροστά από το ΝΟΝΝΑ. Η αλήθεια είναι πως τα σχόλια στο askforfood μας είχαν αποθαρρύνει, αλλά ο χώρος μας άρεσε τόσο πολύ που είπαμε να το δοκιμάσουμε. Γενικά επικρατεί ενδιαφέρουσα ρετρό αισθητική, καθόλου επιτηδευμένη, με διαφορετικά τραπέζια και καρέκλες, πολύ φωτεινό, με μεγάλη τζαμαρία και φεγγίτη στην οροφή. Εμείς καθήσαμε σε ένα φερ-φορζε τραπέζι και παραγγείλαμε:

1/2 λίτρο βιολογικό κόκκινο κρασί (6 ευρώ), μας άρεσε πήραμε άλλο μισό.
μια σαλάτα ΝΟΝΝΑ, με σύκα, ωμό κολοκυθάκι, γραβιέρα, μέλι και μπαλσάμικο. πάρα πολύ νόστιμη (7ευρώ)

σούπα ημέρας λαχανικών, δε μου άρεσε, το τζιντζερ τα είχε καλύψει όλα (3,5ευρώ)

μπρουσκέτες με μους μπλε τυριού και καραμελωμένα κρεμμύδια οι οποίες ήταν πεντανόστιμες (5ευρώ)
τυροκαυτερή χειροποίητη  με λιαστές ντομάτες και πιπεριά φλωρίνης, πολύ νόστιμη αλλά όχι και τόσο καυτερή (3ευρώ)

χοιρινό με μέλι, μπαλσάμικο και ντοματίνια όπου θεωρώ ότι ήταν το καλύτερο πιάτο, συνοδεόταν με πατάτες φούρνου (7,5 ευρώ)

πέννες με πέστο κόκκινης πιπεριάς, αδιάφορο πιάτο (6ευρώ)
κοτόπουλο με πέστο βασιλικού, έλειπε λίγο αλάτι, πολύ νόστιμο (7ευρώ)

Burger λαχανικών για την vegetarian της παρέας η οποία ενθουσιάστηκε με το πόσες επιλογές πιάτων είχε. Δεν το δοκίμασα, της άρεσε πολύ (6,5 ευρώ)

Η κοπέλα που μας εξυπηρέτησε ήταν πολύ ευγενική και μας κέρασε και κρασί. 
Συνολικά, πολύ θετική εμπειρία.