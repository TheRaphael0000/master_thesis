Έχοντας όρεξη για ρακί και μεζεδάκια αποφασίσαμε μια παρέα φίλων  να επισκεφτούμε την ταβέρνα του Διοματάρη Πέμπτη βραδάκι.

Μπαίνοντας αντιλαμβάνεσαι αμέσως ότι έχεις έρθει σε μια κλασική ταβέρνα από τα παλιά που ίσως λίγο πολύ όλοι μας έχουμε συναντήσει σε ένα χωριό.
Το πρόσωπο της υποδοχής ο Διοματάρης  ένας κλασικός, βροντόφωνος, μουσάτος, κρητικός με μάτι που «κόβει»  και στόμα «ροδάνι»

Πολύ γρήγορα από την ώρα που κάτσαμε έφτασε στο τραπέζι μια ρακί, ένα πιάτο γεμάτο με λαδί λεμονί ρίγανη και φρέσκο ζυμωτό ψωμί για την ανάλογη βούτα!

Αποφασίσαμε τα πιάτα μας όλα να είναι για την μέση και καταλήξαμε στα παρακάτω:
•	Σαλάτα με σταμναγκάθι, απάκι, γραβιέρα, καρύδι, ρόδι και μελί (!!! )

•	Κολοκυθανθους  γεμιστούς με ρύζι (πολύ γιαγιαδίστικο φαγητό!!! ) 

•	Σαγανάκι με τυρί ζύμη και μαρμελάδα λεμονί x2 (!!! )

•	Πατάτες τηγανητές (μια γαβάθα και κομμένες στο χέρι) (!!! )

•	Σκαλτσούνια  μια μερίδα με τυρί και μια με χόρτα (!!! )

•	Μια κλασική χοιρινή τηγανιά ( από τις πολύ ωραίες που έχω δοκιμάσει!!! )

•	Χοιρινό πικάντικο κοκκινιστό με ελιές

•	Στάκα με αυγό (!! )

•	½ κιλο κρασι 

•	Ρακί τουλάχιστον 5  των250ml (όσα μπόρεσα να μετρήσω)

Ήμασταν 6 άτομα και συμφωνήσαμε όλοι ότι φάγαμε πολύ καλά και γευστικά.
Όταν ζητήσαμε λογαριασμό ήρθε και μια ωραιότατη μηλόπιτα!

Το σύνολο της «ζημιάς» ήταν 102€,  δηλαδή 17€ το άτομο

Για μένα ήταν μια παρά πολύ καλή επιλογή μια και περιελάμβανε κάλο φαγητό και ποτό  σε πολύ προσιτή τιμή! Και σίγουρα παραμένει επιλογή για ανάλογες εξόδους!