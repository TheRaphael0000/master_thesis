Παρασκευή 04/12/2015 και η κλασσική έξοδος της Παρασκευής με την κλασσική παρέα (αυτή την φορά μείον 2) κατέληξε στο ο΄τι φάμε και ότι πιούμε στο Χαλάνδρι. Είχε προηγηθεί κράτηση κάνα τρίωρο πιο πριν αλλά από ότι φάνηκε δεν ήταν αναγκαίο μιας και ήμασταν εμείς και άλλες 2 παρέες.

Έτσι λοιπόν εγώ με την κοπέλα μου και το άλλο φιλικό ζευγάρι ανηφορίσαμε προς Λεωφόρο Πεντέλης προς αναζήτηση του μαγαζιού. Μιας και κανένας μας δεν είχε πάει ποτέ, ο φίλος μας ο gps μας καθοδήγησε. Ευτυχώς ήμασταν πολύ τυχεροί και βρήκαμε να παρκάρουμε απ έξω. Άγγλοι ως συνήθως 9 η ώρα που ήταν και η κράτηση περνάγαμε την πόρτα.

Ο χώρος που φιλοξενείτε το εστιατόριο είναι μία ανακαινισμένη μονοκατοικία με πολύ όμορφη αυλή απ όσο πρόλαβα να δω μέχρι να μπούμε, ο μέσα χώρος χωρίζεται στο χολ που είναι όπως μπαίνεις, ευθεία μέσα είναι η κουζίνα και έχει άλλα τρία δωμάτια που μοιράζονται τα τραπέζια. Πολύ όμορφος χώρος σου βγάζει έντονη την αίσθηση της ζεστασιάς και φιλοξενίας. 

Με το που μπήκαμε μας υποδέχθηκε μια κοπέλα με χαμόγελο και μας έβαλε στο τραπέζι μας, αμέσως ήρθε ο σερβιτόρος με τους καταλόγους και κερασμένη ρακί, ελίτσες και στικάκια από ψημένο ψωμί (4χ0,50€). Η εξυπηρέτηση καθ όλη την διάρκεια της βραδείας ήταν άριστη. Φυσικά μας έφεραν νερό εμφιαλωμένο(1,50€) στην αρχή αλλά μετά από δική μας υπόδειξη μας έφερναν κανάτα.

Στο φαγητό τώρα, πήραμε:

Μία σαλάτα με μαρούλι, πολύ νόστιμη και χορταστική (3/4) (7.80€)

Παστουρμαδόπιτα, φανταστική, δεν έχω λόγια, ότι καλύτερο έχω φάει σε παστουρμαδόπιτα ποτέ (5,50€) (4/4)

Φέτα σε φύλλο με ανθόμελο, αρκετά καλή και καλή μερίδα (2,5/4) (4,80€)

Κολοκυθοκεφτέδες, χορταστικοί και νοστιμότατοι (3/4) (4,90€)

Τηγανιά χοιρινή, λουκουμάκι, όπως την φτιάχνουν στο χωριό, τέλεια με το λιπάκι της.. νιαμ νιαμ.. (4/4) (6,80€)

Δύο κεμπάπ γιαουρτλού σε άλλη εκδοχή, στην βάση η πίτα κομμένη και από πάνω τα 2 κεμπάπ σε οβάλ σχήμα και όχι στο παραδοσιακό ( πιο πολύ θα τα έλεγα μπιφτέκια, θέλανε κάποια μπαχάρια παραπάνω), ντομάτα πιπεριά κρεμμύδι όλα ψητά, sauce γιαουρτιού, ψιλοκομμένη στυλ ντεκόρ πρασινάδα και πάπρικα. Επειδή εμείς περιμέναμε κεμπάπ και ήρθε μπιφτέκι (όχι ότι ήταν άσχημο) και ήταν και τσιμπημένη η τιμή του  (2,5/4) (9,00€)

Κριθαρότο με λουκάνικο, πολύ λάδι.. κακό.. πιο πολύ για γιουβετσότο έμοιαζε (1,5/4) (7,00€)

Κότσι μοσχαρίσιο, στον κατάλογο έλεγε με πουρέ αν θυμάμαι καλά, αλλά εκείνη την ημέρα είχε τελειώσει και το είχαν με πατάτες, δεν ήταν κάτι το ιδιαίτερο, κλασσικό μοσχαράκι στον φούρνο, οκ αλλά όχι ρε παιδιά (15€) (2/4)

Μία σοκολατόπιτα για κλείσιμο που την φτιάχνουν αυτοί, πάρα πολύ καλή (3/4) (5,00€)

Ήπιαμε 3 ρακόμελα, μπερεγκέτι (7,00€)

 Α και μην ξεχάσω, την μέρα που πήγαμε είχε και λάιβ με πολύ ωραίες μουσικές.

Γενικώς μείναμε ικανοποιημένοι με το φαγητό, κυρίως με τα ορεκτικά, τα κυρίως πέρνουν μεγάλη βελτίωση, συνολικά πληρώσαμε 99,30€ που τα θεωρώ πολλά για αυτά που φάγαμε, σίγουρα πρέπει να γίνει μία μείωση τιμών για να αντισταθμιστούν τα πράγματα.

 Το προτείνω για όσους είναι κοντά, δεν ενθουσιάστηκα τόσο για να το προτείνω σε κάποιον που μένει μακριά. Αν θα ξαναπήγαινα θα ήταν μόνο για την τηγανιά και να ακούσω λάιβ μουσικούλα.