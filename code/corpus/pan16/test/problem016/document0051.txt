Βράδυ καθημερινής και μετά από μια θεατρική παράσταση πήγαμε δύο άτομα κατά τις 11:30 το βράδυ να φάμε. Επιλέξαμε το συγκεκριμένο μαγαζί κατά σύμπτωση, περπατώντας προς την Αγία Ειρήνη. 

Ο χώρος κατ'αρχήν αρκετά συμπαθητικός, αν και θα ήθελα λίγο πιο πολύ φωτισμό. Παρόλο που κάπνιζαν μέσα στο μαγαζί δεν υπήρχε μυρωδιά καπνού, καθότι ψηλοτάβανο. Τα τραπέζια αραιά μεταξύ τους. Μουσική συμπαθητική.

Με το που καθίσαμε ήρθε νερό σε ποτήρι και ο κατάλογος. Δεν καλοθυμάμαι το μενού, παραγγείλαμε ένα ριζότο λαχανικών και ένα σπαγγέτι πέστο. Πήραμε και τρία συνολικά ποτήρια κρασί. 

Για το φαγητό δεν έχω λόγια. Ό, τι πιο άνοστο και κακό έχω φάει. Βάλαμε απείρως πολύ τυρί τριμμένο και αλάτι και στα δύο πιάτα, αλλά ακόμα και έτσι τα αφήσαμε και τα δύο στη μέση. Επίσης το ριζότο ήταν ένα άθλια βρασμένο ρύζι και τίποτα παραπάνω. 
Το κρασί οκ.

Για αυτά τα δύο πιάτα και το κρασί δώσαμε 35 ευρώ. Περί τα 10 ευρώ το κάθε πιάτο χωρίς κρέας και που απλά δεν τρωγόταν.
 Στο τέλος δεν μπήκαν καν στον κόπο να μας ρωτήσουν πως ήταν το φαγητό, γιατί το αφήσαμε στο πιάτο. Σε γενικές γραμμές πάντως το σερβις ήταν ικανοποιητικό.

Σαφώς και δε θα ξαναπάω για φαγητό στο συγκεκριμένο μαγαζί.