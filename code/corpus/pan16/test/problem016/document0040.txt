Ένα καινούριο εστιατόριο στο κέντρο της Αθήνας στη Βουλής σε μια αναπτυσσόμενη γαστριμαργικά και σε καφέ-μπαρ περιοχή..

Απλά στη βάση τους πιάτα, με απλά υλικά, δοσμένα με ένα ιδιαίτερο τρόπο και συνδυασμός γεύσεων απρόσμενος μερικές φορές, αλλά παρά ταύτα επιτυχημένος..

ο ταλαντούχος σεφ νομίζω ότι έχει να μας δώσει όμορφα πράγματα, αν κρίνει κανείς και από τη προϊστορία του.. (δε γίνεται ιδιαίτερη μνεία σε κάτι συγκεκριμένο, καθώς δοκιμάσαμε σχεδόν τα πάντα)
ο κατάλογος κρασιών τουλάχιστον ενδιαφέρον και αρκούντως εντυπωσιακός, ειδικά αν αναλογιστεί κανείς και τη πληθώρα επιλογών σε σχέση με τον αριθμό των πιάτων.

Ο χώρος όμορφος και απλός με την αίσθηση χρησιμοποίησης καλών υλικών στη δημιουργία και αυτού, ακολουθώντας την αισθητική των πιάτων. Αν και πρόκειται για ένα εστιατόριο στη λογική του all day street food με ποιότητα, από ότι κατάλαβα δηλαδή, με προβλημάτισε λίγο το μέγεθος του χώρου καθώς και η στενότητά του.
Το προσωπικό πολύ ευγενικό, με τον οικοδεσπότη(και ιδιοκτήτη νομίζω) να σε κερδίζει με τη συμπεριφορά του.

Το συνιστώ ανεπιφύλακτα, αλλά να λάβει κανείς υπόψη ότι πρόκειται περί εστιατορίου με πάντρεμα ασιατικής με δόσης ελληνικής κουζίνας(μπορεί σε κάποιον να μην αρέσει αυτό το είδος) και οι τιμές ίσως είναι λίιιιγο τσιμπημένες σε σχέση με τη ποσότητα του φαγητού, κάτι που παραβλέπεις εύκολα μπροστά στη γευστικότητα των πιάτων..