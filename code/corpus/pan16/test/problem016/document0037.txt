Επειδή τυχαίνει τον τελευταίο καιρό να επισκέπτομαι καινούρια μαγαζιά που μου προτείνουν ή τυχαία πετυχαίνω, δεν θα μπορούσα να μην αναφερθώ γι'αυτό το κρυμμένο vintage μαγαζί στου Ψυρρή το "Νοννα"

Αρχικά σε κεντρίζει ο χώρος που βλέπεις από την μεγάλη τζαμαρία, στην οδό Κακουργοδικείου. Έπειτα εμένα μου άρεσε τ'όνομα και το λογότυπο που απεικονίζει μια κλασσική Γιαγιά αλλά αυτό που μ'έκανε να μπώ ήταν τα σπιτικά φαγητά που διάβασα σ'ενα κάδρο που είναι στημένο μπροστά και πλάι της πόρτας.

Για να μην κουράσω πηγαίνω σχεδόν από την εποχή που άνοιξε πριν έναν χρόνο. Για να μαι ακριβής έχω γίνει πια επισήμως θαμώνας κι αυτό γιατί κάθε φορά θα δοκιμάσω το διαφορετικό πιάτο ημέρας, που σπάνια δεν θα μου αρέσει, αλλά ακόμα και να μην μου αρέσει θα το πώ, αυτό γιατί όλο το προσωπικό είναι χαμογελαστό και πολύ εξυπηρετικό και θα ενδιαφερθεί να ρωτήσει αν είναι όλα καλά. 

Οι μερίδες μεγάλες και χορταστικές -γευτείτε τις πέννες με πέστο κόκκινης πιπεριάς και την σούπα λαχανικών- και το κρασί και η ρακή που συνήθως πίνω σε λογική τιμή. Ως λάτρης των γλυκών σας λέω επίσης να κάνετε κράτηση το γλυκό όταν μπαίνετε γιατί εξαφανίζεται αμέσως και είναι κρίμα να μην το δοκιμάσετε.

Τέλος αυτό που μου αρέσει είναι που παίζει ωραία μουσική και χαμηλά έτσι ώστε να μπορέσεις να μιλήσεις με την παρέα σου και φυσικά στα σύν δεν μπορώ να μην αναφέρω πώς διαθέτει Free WiFi (καλύτερα μιλήστε μεταξύ σας άνθρωποι).

Πραγματικά αξίζει απ'όλες τις απόψεις.