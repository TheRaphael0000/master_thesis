αγαπητοί φίλοι και φίλες,
θα σας μιλήσω από 2 σκοπιές: 1ον του τσιπουρομεζεδοαναζητητή & 2ον του πατέρα που πηγαίνει την οικογένεια σε ελεγμένα μαγαζιά για φαγητό!!
 

Πρόκειται λοιπόν για μια πολύ φιλική γωνιά με υπέροχες γεύσεις!! και το τονίζω αυτό διότι μετά από περίπου 40 φορές που έχω πάει είτε με φίλους, είτε με την οικογένεια φαγαμε υπέροχα!! 
 
Ουδεμία φορά δεν είχαμε παράπονο από τη γεύση ούτε από το ψησιμο και το μαγείρεμα! διότι μια τέτοια γωνια για να την επιλέξω ως το στέκι μου και για να πηγαίνω εκεί τα παιδιά μου, σημαίνει οτι πέρασε από "40 κύμματα" και όλα επιτυχώς! 
 
Φιλικότατος ιδιοκτήτης (Στεφανος) και ο λόγος που μπήκα αυτή τη στιγμή στη διαδικασία να γράψω κριτική είναι ακριβως αυτή του η ευγένεια και το ενδιαφέρον να σε εξυπηρετήσει.  Θα έρθει πάντα με μια πρόταση και κάθε φορά έχει και μια εκπληξη, (πεσκανδρίτσα λαδορίγανη, σαλαχι, ροφό ψητό, σούπα από σκόρπαινα κλπ) Δοκιμάστε σαρδέλα παντρεμένη αλλά και ψητά ψάρια ημέρας. Να ΜΗΝ ξεχάσετε να παρετε (κάτι πουθα σας γίνει εμμονή) Ντακο με φιλέτο γαύρου μαρινάτο και κρίταμο!! 'Οποιος φάει θα με θυμηθεί!!!!
 
Εντάξει μπορεί να αργεί καμιά φορά όταν μπλοκάρει λίγο η κουζίνα αλλά πάντα θα έρθει με τον καλό το λόγο να σου ζητήσει συγνώμη. 
Ναι έχει και λίγο περισσότερα φώτα για το δικό μου γούστο αλλά οκ.

Ευτυχώς κρατάει τη μουσική σε χαμηλά επίπεδα και μόνο Έντεχνο, αποφευγοντας λάθη άλλων με τσαχπινοτσιφτετελοκουνιστά...
 
Βασικό στοιχείο για μένα είναι οτι ο μάγειρας είναι και συνιδιοκτήτης (όπως έμαθα) άρα το πονάει το μαγαζί!! όχι σαν κάποιους άλλους σε άλλα μαγαζιά που δεν τους έννοιαζε αν τα καλαμάρια ήταν καμένα ή αν το χταπόδι έπρεπε να έχεις βενζινοπρίονο για να το κόψεις...
 
Επίσης επειδή δουλεύω στο Μαρούσι και πηγαίνω και σε κάποιο στην Αγ. Κων/νου θα σας πω οτι για τα ίδια ακριβως φαγητά και ποτά θα πληρώσετε στα Ψαράκια τουλάχιστον 30-35% φθηνότερα!! και με αποδείξεις...
Προς ανταπόδωση της παραπάνω κριτικής, πιείτε ένα τσιπουράκι στην υγειά μου!

Γιώργος Π.