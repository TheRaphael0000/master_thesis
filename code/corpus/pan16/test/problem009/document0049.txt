Toen de Poolse elektricien Lech Walesa het tot president van zijn land schopte, stelde Vrij Nederland een encyclopedie samen met zijn meest ongerijmde uitspraken. ...
Toen de Poolse elektricien Lech Walesa het tot president van zijn land schopte, stelde  Vrij Nederland  een encyclopedie samen met zijn meest ongerijmde uitspraken. 'Ik ben er voor! Meer zelfs, ik ben er tegen!', was een van de pareltjes in die bloemlezing.
Twijfel is ook onze Vlaamse bewindslui niet vreemd.  Knack  voerde op 6 december een dubbelgesprek met de huidige en vorige minister-president, Patrick Dewael (VLD) en Luc Van den Brande (CD&V). De weerslag ervan las u in  Knack, 2002/1 .
Wat u níét las in dat interview - wegens plaatsgebrek - was wat Patrick Dewael op 6 december vertelde over het onderwerp van het al dan niet samenvallen van federale en Vlaamse verkiezingen. Dewael schreef de electorale afgang van zijn voorganger toe aan het samenvallen van die verkiezingen in 1999, en hij prees de ontkoppeling ervan in 2003 en 2004.
Dat ging zo. Patrick Dewael: 'Tot nu toe vielen de Vlaamse verkiezingen altijd samen met andere. Hoe goed Luc Van den Brande ook beweert te hebben bestuurd, geen kat zag het. In de verkiezingscampagne van 1999 kon hij op geen enkel moment aantonen dat Vlaanderen zijn best had gedaan, in tegenstelling tot wat er federaal allemaal fout liep. Het beleid van Jean-Luc Dehaene zette de agenda van de verkiezingen, en de dioxine deed de rest. Gevolg was dat er geen noemenswaardig verschil bestond tussen de uitslagen voor de federale en de Vlaamse verkiezingen. Nu krijgen we in 2003 en 2004 voor het eerst een ontkoppeling. Dat zal goed zijn voor de zichtbaarheid van het beleid.'
Twee weken later was Dewael van mening veranderd.