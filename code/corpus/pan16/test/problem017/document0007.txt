Επισκεφτήκαμε το συγκεκριμένο μαγαζί ανήμερα των χριστουγέννων. Το μαγαζί γεμάτο.

Πρέπει να ομολογήσω ότι είχα πάει καπως προετοιμασμένη, καθώς είχα διαβάσει σχόλια για το συγκεκριμένο μαγαζί, αλλά παρολαυτά αποφάσισα να πάω για να έχω δική άποψη.

Η συνολική εικόνα που σχημάτισα, αρνητική.

Φαγητό: επιλέξαμε το μενού (15€ το άτομο, ποικιλία κρεάτων, σαλάτα, πατάτες, τυροπιτάκια, κρασί). Το κρέας μέτριο και κυρίως το κρασί ήταν χάλια, καθώς ήταν νερομένο! 
Για το λόγο αυτό παρήγγειλα μπύρα. Μεγάλη μπύρα φιξ, τιμή 5€!!!

Χώρος: παραφορτωμένος, στα όρια της κλειστοφοβίας. ωραία η λογική να διακοσμήσεις το χώρο με παλιά αντικείμενα, αλλά κι αυτό κάπου θέλει ένα όριο. Στο συγκεκριμένο μαγαζί, αγγίζει τα όρια του κιτς. Εκτός των πολλών αντικειμένων, ο χώρος είναι γεμάτος φωτογραφίες θαμώνων. 

Μουσική: Ενώ θα μπορούσε άνετα να είναι ένα ωραίο ρεμπετάδικο, το συγκεκριμένο μαγαζί πάσχει από κρίση ταυτότητας. Γαρύφαλλα, λουλουδού, φωτογράφος, συνθεσάιζερ και φωτορυθμικά, παραπέμπουν πιο πολύ σε σκυλάδικο παρά σε ρεμπετάδικο.
Ο κατά τ άλλα συμπαθής κύριος που έπαιζε στο συνθεσάιζερ, δεν είχε καθόλου καλή φωνή. Στη συνέχεια έδωσε τη θέση σε έναν άλλο τραγουδιστή, ο οποίος μας υποδέχτηκε με οικονομόπουλο!

Για να μην παρεξηγηθώ δεν έχω πρόβλημα ούτε με τον οικονομόπουλο ούτε με τα σκυλάδικα, αλλά αν ήθελα κάτι τέτοιο, θα πήγαινα και στον αντίστοιχο χώρο.

Το μαγαζί έμαθα ότι είναι αρκετά παλιό. 
Πρέπει νομίζω να ξαναβρεί τον παλιό του χαρακτήρα, να φτιάξουν τόσο τη διακόσμηση του χώρου όσο και το φαγητό, αλλά και τη μουσική.

Και ιδίως όταν χρειάζεται δύο άτομα να χαλάσουν 40 €, εκ των οποίων τα 10€ για δύο μπύρες φιξ, νομίζω ότι έχεις την απαίτηση να περάσεις καλά.

Δυστυχώς σε αυτή την φάση, δεν το προτείνω σε καμία περίπτωση.