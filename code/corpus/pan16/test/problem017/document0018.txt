Επισκεφθήκαμε το ASIAN TASTE Κυριακή απόγευμα περίπου στις 7:00. Η πρώτη εικόνα είναι ένα ενυδρείο με ζωντανή ψαρόσουπα κόκκινων ψαριών. Η υποδοχή ευχάριστη μας έδειξε την σκάλα πρός τον 1ο όροφο. 

Ο σερβιτόρος μας πρότεινε να επιλέξουμε ανάμεσα σε buffet ή a la carte, και παρ΄ όλο που είχαμε βγει γιά μια σούπα επιλέξαμε buffet γιά να δοκιμάσουμε κάτι παραπάνω. Μας ενημέρωσε ότι η τιμή είναι 12 ευρώ γιά ενήλικες και 6 για παιδιά και τον ενημερώσαμε ότι ο μικρός δεν τρώει.

Θετική εικόνα μια παρέα Ασιατών που έτρωγε σ΄ενα μεγάλο στρογγυλό τραπέζι φαγητά που έδειχνα εξαιρετικά. Φαίνεται ότι αυτοί ήξεραν γιατί εμείς βρεθήκαμε αντιμέτωποι μ' έναν άθλιο buffet, που είχε δεν είχε μισή μερίδα από το κάθε τι, προφανώς γιατί έκλεινε. Όμως όπως είπα είχαμε βγει γιά κάτι ελάχιστο και παραβλέψαμε τον άξιο ντροπής buffet τους.

Στον εσωτερικό χώρο ακούγεται ένα βουητό προερχόμενο μάλλον από μηχανήματα που απορώ πως άνθρωπος μπορεί να το ανεχθεί. Όμως εμείς είχαμε ένα τραπεζάκι με θεά την Ακρόπολη και εκεί ο θόρυβος δεν έφτανε.

Τα φαγητά που δοκιμάσαμε μέτρια, εκτός από μια αηδία που θύμιζε κοτοπουλοκεφτέ κακού κρέατος, 

Το εστιατόριο ήταν σχεδόν άδειο εκτός από 2 παρέες Ασιατών, οι οποίες και το ομόρφαιναν. Δυστυχώς όμως ούτε αυτές ούτε η θέα στην φωτισμένη Ακρόπολη μάς 
κράτησε να πιούμε ένα δεύτερο ποτήρι κρασί...... ΕΥΤΥΧΩΣ!!!

Γιατί στον λογαριασμό που ζητήσαμε είχαν χρεώσει εκτός από τα 2 menu, 6 ευρώ γιά τον μικρό που είχαμε ενημερώσει ότι δεν θα φάει, 2,80 γιά το εμφιαλωμένο νερό που έφεραν και 3,5 το ποτήρι κρασί.

Τα 12 ευρώ του buffet έγιναν 18... Copperfield!!!

Φεύγοντας μια ευγενέστατη κοπέλα μας ενημέρωσε ότι buffet έχουν και την Παρασκευή.