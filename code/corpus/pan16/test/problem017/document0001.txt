Επίσκεψη Παραμονή Πρωτοχρονιάς μεσημέρι με τη σύζυγο άνευ κράτησης.

Μας υποδέχτηκε ένας κύριος ευγενικότατα  και μας πληροφόρησε ότι θα περιμένουμε λίγο για να αδειάσει κάποιο τραπέζι. Δεν είχαμε κανένα πρόβλημα με αυτό αλλά μετά από 2 λεπτά κατέφθασαν 2 κυρίες με γούνες (Sic) και παρότι δεν είχαν κράτηση ούτε αυτές εξυπηρετήθηκαν πρώτες,

Εμάς μας στρίμωξαν σε ένα τραπέζι στην είσοδο του καταστήματος με αποτέλεσμα να φάμε το κρύο της αρκούδας.

Οπότε για αυτό το 1 στην εξυπηρέτηση.

Πάμε τώρα στα του φαγητού 

Σαλάτα Αθηναικόν (ρόκα, ντοματίνια, σαλάτα γαλλική, λιαστή ντομάτα, πιπεριά Φλωρίνης, καρύδια, κρουτόν και dressing μελιού και μανούρι) αρκετά καλή και σε γεύση και ποσότητα.

Ριζότο μανιταριών το οποίο φαινόταν και ξεχώριζε βελτιωτικό γεύσης και δυστυχώς χαλούσε όλη την προσπάθεια που θα ήταν αξιόλογη.

Ρολό χοιρινό αρκετά καλό και τρυφερό αν και σε κάποια σημεία είχε μείνει ελάχιστα ροζ, Οι πατάτες που το συνόδευαν θύμιζαν προκάτ φαστ φουντ και χάλαγαν το πιάτο.

Πήραμε ένα Ορεινό Σπυρόπουλου (ξηρό λευκό) κρασί αρκετά καλό στη γεύση του.

Συνολικά πληρώσαμε 46 ευρώ. Δε ξέρω αν τύχαμε σε κακή μέρα αλλά για μας ήταν αρκετό να μην ξαναπατήσουμε στο εν λόγω εστιατόριο.