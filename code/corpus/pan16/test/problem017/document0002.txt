Πήγαμε 9/1/2016. 
Πολύ αυθεντικός και φιλικός ο Χρήστος (ιδιοκτήτης). 
Κουζίνα ευχάριστα διαφορετική μακριά από τα τυποποιημένα. Ικανοποιητικές μερίδες. Μερικά παραδοσιακά μανιάτικα πιάτα (είναι το χαρακτηριστικό του). Μας άρεσαν οι σεβνταλιές και οι κοτομπουκιές. Αυτό όμως που μας ξετρέλανε ήταν οι αρνίσιες γλώσσες!!! Εντάξει περί ορέξεως κολοκυθόπιτα, πάντως εμάς μας άρεσε.

Έχει πολλές Ελληνικές μπύρες (καθότι όπως λέει υποστηρίζει τα Ελληνικά προϊόντα), αλλά και το τσιπουράκι του ήταν καλό.

Ο χώρος επίσης είναι ζεστός και πολύ όμορφα διακοσμημένος. Μεγάλο ενιαίο και ψηλοτάβανο μαγαζί, χωρίς όμως ηχορύπανση που εμένα με κουράζει σε κάποια μαγαζιά με "γυμνούς" τοίχους που ο ήχος αντανακλάται και δημιουργεί βαβούρα από τις παρέες. Παραδοσιακό στυλ, με παλιά εργαλεία στους τοίχος, παλιά ραδιόφωνα και μια τεράστια τοιχογραφία του Πόρτο Κάγιο (Μάνη) στον ένα τοίχο. 
Επαρκής εξαερισμός.

Οι τουαλέτες δεν είναι το δυνατό του σημείο, αλλά τουλάχιστον δεν κινδυνεύεις, είναι καθαρές.
4 άτομα δώσαμε 70e και φάγαμε καλά.
Τελικά φύγαμε ευχαριστημένοι και θα ξαναπάμε, και με φίλους.

Σίγουρα κανένας δεν θα μετανοιώσει αν πάει, ακόμα κι αν δεν του αρέσει όσο σε μας.