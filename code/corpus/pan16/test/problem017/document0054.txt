Καλησπέρα και καλή χρονιά.

Έχει περάσει σχεδόν ένας μήνας, ίσως και παραπάνω, που επισκεφτήκαμε τρία άτομα τη Σέμελη, Παρασκευή βράδυ (κατόπιν κράτησης).  Θα ξεκινήσω από τα καλά στοιχεία του μαγαζιού, μιας και η συνολική εμπειρία μου, ήταν μετριότατη. Και για να μην παρεξηγήσω ίσως να οφείλεται στην κακιά μέρα της κούζινας. 

Μόλις φτάσαμε (στην ώρα μας) η υποδοχή ήταν καλή, αν και το τραπέζι σχετικά μακριά από την ορχήστρα. Ο χώρος σε αισθητική ήταν λιτος, μέτριος προς καλός για τα δεδομένα του κουτουκιού αλλά δυστυχώς παγωμένος μιας και τα καλοριφέρ δεν δούλευαν. Τα τραπέζια σε σχετικά πυκνή διάταξη και οι καρέκλες οι κλασικές για το είδος. Αναμενόμενο το μαγαζί κατα τις 23.00 να έχει γεμίσει και οι δυο καλλιτέχνες να έχουν αρχίσει το ελαφρολαικό πρόγραμμα. Απουσίαζε πάντως το κέφι (χοροι κτλ. ), αν και η ορχήστρα ήταν σχετικά ποιοτική. Για να σιγοτραγουδήσεις παλιά κλασσικά ελαφρολαικά και τραγούδια της παρέας, είναι πάντως μια χαρά η κατάσταση.

Το σέρβις ήταν εξαιρετικό και επαγγελματικό καθόλη την διάρκεια της παραμονής μας. Τα φαγητά έρχονταν στους σωστούς χρόνους και φρόντιζαν να έχουμε πάντα νερό και κρασί. Μας κέρασαν γλυκό με το λογαριασμό, ο οποίος έφτασε πολύ αργότερα και μάλιστα χαμηλότερος από ότι περιμέναμε (είχαν κεράσει κατιτίς).

Το θέμα του φαγητού από την άλλη, υπό άλλες συνθήκες θα το είχα αναφέρει εκτενέστερα, τώρα όμως θέλω να ξεχάσω εκείνη την Παρασκευή. 

Παραγγείλαμε:

-Πατάτες τηγανιτές (απλά οκ)... 3/4
-Τοματοκεφτέδες. Ότι χείροτερο τηγανισμένο έχω φάει. Το κουρκούτι είταν χάλια και κυριαρχούσε η κακής ποιότητας λαδίλα (1/4). Έπεσε και βαρύ στο στομάχι μου μέτα. Δυστυχώς σχεδόν αδειάσαμε το πιάτο.
-Χοιρινή τηγανιά. Μετριότατη. Μικρά και πολύ αλμύρα κομμάτια χοιρινού σε μια μέτρια σάλτσα (2/4)
- 2 Κεμπάπ που έμοιαζαν με μπιφτέκια η καλύτερα μπάλες από κρέας και με πολύ κάτω του μέτριου γεύση που δε θύμιζε και πολλά από τα μακρουλά ανατολίτικα κεμπάπ. Σίγουρα το έλεγες άνοστο (1,5/4)

Τιποτα απο τα παραπάνω δεν ήταν πολύ φρέσκο. Επιπλέον:

-Μία απλή σαλάτα (όχι και κάτι το ιδιαίτερο), (2,5/4)
-Κρασί κόκκινο, μέτριο προς καλό (3/4)

Έχω επισκεφτεί πάνω από 100-120 μαγαζία και τέτοια αστοχία στην κουζίνα δεν έχω ξανασυναντήσει. Και στη συγκεκριμένη περίπτωση αυτού του καλοδιαφημισμένου κέντρου, με τους λίαν επαγγελματίες ιδιοκτήτες, πιστεύω ότι κάτι πήγε στραβά εκείνη τη μέρα (περιμένω απάντηση). Και η εμπειρία μου ήταν τόσο τραγική που δύσκολα θα ξαναέδινα μια δεύτερη ευκαιρία. 

Αν πάντως δε δίνεται τόσο βάση στο φαγητό, αλλά στην όλη ατμόσφαιρα, ίσως αξίζει μια επίσκεψη. Εχει καλό σέρβις και καλές τιμές (γύρω στα 15 ευρώ το άτομο με φαί, ποτό και μουσική).