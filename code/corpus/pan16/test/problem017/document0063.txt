Προβληματισμένος από τις διθυραμβικές κριτικές των ιερών τεράτων του ask4food για το maltagliati, θα τολμήσω να διαφοροποιηθώ διότι ενώ οι προοπτικές ήταν εξαιρετικές (με την επίδειξη των φρέσκα παρασκευασμένων ζυμαρικών τους) ωστόστο το τελικό αποτέλεσμα δεν με ενθουσίασε. 

Γεμιστά ραβιόλια με μπέικον το ένα πιάτο  και τα ζυμαρικά (αδυνατώ να θυμηθώ το όνομα του συγκεκριμένου τύποθ ζυμαρικών) με την κολοκύθα και το προσούτο ήταν οι επιλογές των κυρίων πιάτων μας.
Και τα 2 πιάτα, χωρίς να έχουν κάποιο εμφανές ελάττωμα, θεωρώ ότι πρόσφεραν ένα ημιτελές γευστικό αποτέλεσμα.
Αντίθετα, το τιραμισού ως επιδόρπιο ήταν εξαιρετικό και σε μετέφερε νοητικώς σε μια αντίστοιχη παραδοσιακή τρατορία της Ιταλίας.
 
Ο χώρος προσπαθεί να παραπέμψει αντίστοιχα σε τρατορία της γείτονας χώρας αλλά το κακόγουστο πάτωμα μάλλον προδίδει την προσπάθεια.

Συμπαθέστατο όλο το προσωπικό, σου δημιουργεί μια αίσθηση οικειότητας.

Τραγούδι για Σάββατο βράδυ:

Peppino di Capri - Melancolie

https: //www. youtube. com/watch?v=0GAdXySCwO8&index=4&list=RDWDgKqfbiWwA

ΥΓ 1: Κανονικά θα έβαζα 2 ντομάτες, επηρεάστηκα όμως από τις υπόλοιπες κριτικές των τιτανοτεράστιων fratello και tina

ΥΓ 2: Κάτι μου λέει ότι το maltagliati των Αμπελοκήπων θα μου αρέσει περισσότερο