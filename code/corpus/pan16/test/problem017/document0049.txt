Τέλος συνεδρίου στο Hilton, με την πείνα να αγριεύει, και, μετά από πρόταση συναδέλφου, βρεθήκαμε, Κυριακή απόγευμα, στο ΑΓΟΡΑ...
Ήταν η πρώτη μου επίσκεψη στο μαγαζί αυτό και, ως εκ τούτου υπήρξα πολύ επιφυλακτικός για το τι θα συναντήσω. 

Αρχικά μου έκανε εντύπωση ο προσεγμένος, λαμπερός χωρίς υπερβολές χώρος, κάτι που σου δημιουργούσε μια αίσθηση άνεσης και θετικής διάθεσης.
Αμέσως ήρθαν τα παιδιά και πήραν παραγγελίες. Πολύ εξυπηρετικοί και μονίμως ευγενικοί, χωρίς να γίνονται επιτηδευμένοι και κουραστικοί.

Θέλαμε κάτι ελαφρύ, οπότε παραγγείλαμε (3 άτομα συνολικά) μια σαλάτα ανάμεικτη με ζαμπόν Πάρμας (το οποίο σε ΚΑΜΙΑ περίπτωση δεν έμοιαζε με το αυθεντικό, το οποίο έχω δοκιμάσει στην Ιταλία, ξερό και πολύ αλατισμένο). Γενικά η σαλάτα ήταν η παραφωνία και νομίζω πως θα έπρεπε να προσεχτεί πιο πολύ (το λάχανο και το μαρούλι χοντροκομμένα ή κομμένα άτσαλα). 

Πήραμε επίσης κρεατομπουκιές (ικανοποιητικές) και δύο εξαιρετικές μερίδες: Κοτόπουλο με γλυκόξινη σάλτσα και ανανά και ρύζι με μανιτάρια και μια ιδιαίτερα γευστική σάλτσα περιχυμένη πάνω από το πιάτο. Το εκπληκτικό είναι ότι, ενώ δεν αναλογούσε ούτε μια μερίδα κατ' άτομο, εν τούτοις, σηκωθήκαμε πρησμένοι(! ), κάτι που έχουν τονίσει και άλλοι επισκέπτες (πράγματι, οι μερίδες τελικά ήταν μεγάλες! ).

Τα φαγητά + 1 λίτρο άσπρο κρασί κόστισαν 55 ευρώ, τιμώ όχι φθηνή, ούτε όμως και υπερβολική. Νομίζω ότι η διεύθυνση έχει επιτύχει να προσαρμόσει το φαγητό σε επίπεδα ανάλογα της ποιότητάς του και της -σχετικά- ανεκτής τιμής. 

Δεν είδα πάντως κόσμο να φεύγει δυσαρεστημένος, κι αυτό είναι πολύ καλό σημάδι. Είδα επίσης μέσα στους πελάτες σημαίνοντα πρόσωπα της Ελληνικής πολιτικής ζωής... και -ξέρετε- οι πολιτικοί γνωρίζουν που βρίσκεται το καλό φαγητό...