Πήγαμε εν μέσω εορτών μια καθημερινή απόγευμα να δοκιμάσουμε το νέο πλέον μενού μετά και την συμβολή του Κου Τσανακλίδη.

Μας υποδέχτηκαν ευγενικά και αφού καθήσαμε μέσα μας ρώτησαν αν θέλαμε να μας 'σερβίρουν' νερό ( δεν μας είπανε ότι θα μας χρέωναν το ΑΥΡΑ 4€! ) και αν θέλαμε ψωμάκι ( δεν μας είπανε ότι θα μας χρέωναν 3,5€ το άτομο ένα ψωμάκι και 2 κριτσίνια! )

Εφ'όσον ήτανε καθημερινή επιλέξαμε από τα pre-fix menu που προτείνουν με 16€ και 23€ και καταλήξαμε σε δυο μενού των 16€!
Οι σαλάτες ήτανε σχετικά καλές ( δοκιμάσαμε και τις δυο που προτείνουν στο menu), τα κυρίως επίσης - αν και τα μπιφτέκια τα σερβίρουν με μια αρκετά ξινή sauce - και ήρθε η ώρα για τα γλυκά ( είχαμε παραγγείλει ένα απ'το καθένα, σπασμένο millefeuille και λάβα σοκολάτας).

Μας ρωτήσανε αν θέλαμε να μας τα φέρουν μετά από τα κυρίως ή λίγο αργότερα και είπαμε μετά το φαγητό.. 
Το millefeuille ήρθε μετά από 10' περίπου όσο για την 'λάβα' αφού ρωτήσαμε ένα σερβιτόρο αν θα μας φέρουν και το δεύτερο γλυκό μας είπε θα πάει να το δει.. και δεν ήρθε ποτέ να μας ενημερώσει παρά μόνο αφού τον ξαναρωτήσαμε και μας είπε ότι το 'ζήτησε' ( ότι δεν το είχανε δηλαδή στην αρχική παραγγελία.. παρά μόνο το ένα γλυκό, ποτέ δεν θα μάθουμε).

Αφού περιμέναμε άλλα 15' λεπτά τουλάχιστον μας έφεραν την 'λάβα' η οποία κατά το ήμισυ ήταν παγωμένη και φυσικά την γυρίσαμε πίσω αλλά και η επόμενη ήτανε κατά το ήμισυ παγωμένη ( μάλλον είχε πρόβλημα ο φούρνος μικροκυμάτων στο ξεπάγωμα.. τί να πω)!
Δεν μπήκαμε στον κόπο να το αναφέρουμε - για συγνώμη ούτε λόγος-  ζητήσαμε τον λογαριασμό και περιμέναμε άλλα 10' να έρθει κάποιος για να πληρώσουμε!

Δεν νομίζω να ξαναπάω στο Pasaji, το φαγητό για τις τιμές του δεν είναι κάτι το εξαιρετικό ( μιλάω για τις τιμές καταλόγου και όχι για τα έτοιμα μενού που και πάλι πληρώνεις για τα παρελκόμενα αρκετά για να φτάσεις από τα 32€ -2χ16€- στα 56€ ) και η εξυπηρέτηση είναι ανύπαρκτη και σίγουρα χωρίς χαμόγελο!

Ο χώρος και η διακόσμηση είναι υπέροχα αλλά τί να το κάνεις όταν υστερεί τόσο το έμψυχο υλικό..