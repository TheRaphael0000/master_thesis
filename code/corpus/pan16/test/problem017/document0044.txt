H Cadillac υποτίθεται ότι ήταν η ελίτ των αυτοκινήτων και επομένως το ίδιο φιλόδοξο θα έπρεπε να είναι και ένα burgerάδικο που φέρει ένα τέτοιο βαρύ όνομα. Οι μεγάλοι στόχοι όμως είναι και δύσκολα επιτεύξιμοι…

Μαγαζί γωνία στην κυριολεξία καθώς είναι στριμωγμένο στη Βουλής 44 δίπλα σε μαγειρείο του οποίου τα τραπεζοκαθίσματα δείχνουν να παραβιάζουν τα χωρικά του ύδατα. Μικροσκοπικό έξω με σκαμπό και τραπεζάκια που κάνουν για bar και όχι για φαγάδικο, ακόμη πιο άβολο μέσα, με καλαίσθητο 60tees ντεκόρ αλλά τι να το κάνω αν είναι να τρώω όρθιος για να μην πιαστεί η ταλαιπωρημένη almost σαραντάχρονη μού πλάτη. 

Το menu αποδεικνύεται όμως μια ευχάριστη έκπληξη. Κάθε burger έχει το όνομα αλλά και κάτι από την προσωπικότητα διασημοτήτων της χρυσής εποχής. Το (Paul) Νewman έχει jack daniels καθώς δεν αποκλείεται ο αλκοολικός star των 70tees να έριχνε ουισκάκι ακόμη και στα burgers του. Το Al Pacino είναι spicy γιατί είναι τολμηρός και υψηλών τόνων ακόμη και σήμερα, το Merilyn Monroe είναι με μπιφτέκι κοτόπουλο γιατί μια ντίβα θα διάλεγε το πιο ποιοτικό, το James Dean είναι με μπιφτέκι λαχανικών γιατί τι να μας πει ο φλώρος, το Elvis είναι με rock ‘n’ roll sauce (φυσικά) κτλ. 

Όλα είναι νόστιμα και με μπιφτέκι καλής ποιότητας (έχω ευαισθησία και τις νιώθω αμέσως τις σαβούρες) και θα έπαιρναν άριστα αν δεν ήταν της μιας χαψιάς, βασικά θέλεις δύο για να το χαρείς. Για συνοδευτικό δοκιμάσαμε πατάτες με λιωμένο τυρί τσένταρ και μπέικον, καλούτσικο και τρώγεται αμέσως γιατί αν κρυώσει δε λέει…

Το μαγαζί είναι κάτι μεταξύ self-service και «σε σερβίρω αν δεν έχει κόσμο και προλαβαίνω», γενικά πρέπει να είσαι cool, π. χ. οι χαρτοπετσέτες είναι ένα βήμα παραπέρα στον πάγκο, κάνεις ένα έτσι και παίρνεις μόνος σου. Από εξυπηρέτηση, ταχύτητα και ευγένεια δεν έχουμε παράπονα.

Δυνατό σημείο οι τιμές, με 12-13 € το άτομο τρως δύο burgers, πατατούλες, coca-cola και φεύγεις κορεσμένος, άνετα τη βγάζεις και με λιγότερα όμως, θα έβαζα 4 στο value for money αν δεν θεωρούσα ότι μέσα στο value μετράει πολύ και ο χώρος.

Σε γενικές γραμμές τα Cadillac burgers είναι μια καλή και γρήγορη λύση αν βρίσκεσαι κέντρο και σου μυρίσει μπιφτέκι. Υπάρχουν όμως πλέον ένα σωρό πορτοκαλιές που κάνουν πορτοκάλια (π. χ. down town είναι και τα hot hot burgers) και δε θα τα ξαναπροτιμήσω γιατί έχω καλύτερες επιλογές πιο κοντά στη δουλειά ή την περιοχή μου…