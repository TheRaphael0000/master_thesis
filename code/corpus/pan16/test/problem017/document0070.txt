Πρώτη επίσκεψη στη Taqueria MAYA στο πεζοδρόμο της οδού Πετρακη, παράλληλα με την Ερμού. Περνώ συχνά από κει όταν είμαι στο κέντρο για να αποφύγω τη βαβούρα της Ερμού. Η Πετράκη έχει όλα τα στοιχεία που την προαλείφουν για ένα ακόμα hot-spot down town, ευτυχώς ακόμα είναι νορμάλ. 

Ο Χώρος: 2/4
Ψηλοτάβανος, μακρόστενος, κάπως άχαρος, με τη διακόσμηση να θέλει να δείξει ή αναδείξει αυτό που λέει ότι είναι δηλ. Comida Latina. Έχει επίσης και έξω στον πεζοδρόμο ένα πάγκο και ένα τραπεζάκι, αυτό θα το προτιμούσα αλλά ήταν ήδη πιασμένο. 

Η Εξυπηρέτηση: 3/4
Είναι ήμι-σελφ-σέρβις, ήτοι πας στο βάθος που είναι η κουζίνα και η βιτρίνα, ένας ευγενικός κύριος σε καθοδηγεί, αν ο κατάλογος (που είναι απλός) δεν σε καλύπτει. Εμείς (2) είχαμε αποφασίσει, παραγγείλαμε, πληρώσαμε, δώσαμε όνομα, πήραμε μια καράφα νερό της βρύσης και ποτήρια από τον πάγκο, περιμέναμε, μας φώναξε, πήγα, και έφερα το δίσκο με το φαγητό. Έτσι.

Το Φαι: 3/4
Πήραμε ένα κόμπο τάκος (6,40 ευρώ)δηλ τρία τακάκια (καλαμποκένια πιττάκια) με συνδυασμό τριών γεύσεων από το μενού (που είναι μινιμαλ). Χοιρινό, αρνί,, κοτόπουλο. Διαλέξαμε τη τσίλι σος – έχει 4 διαβαθμίσεις και σε ρωταει πια θες - medium. «Τσιμπούσε» αρκετά για μέτρια τσίλι, (μ`αρέσει! ), αλλά για όποιον δεν αντέχει την κάψα ας περιοριστεί στη απαλή τσίλι. Το αρνί μας άρεσε καλύτερα, 3/4, οι άλλες δυο γεύσεις λιγότερο και βρήκα και τη μερίδα κάπως μικρή, συνολικά στο πιάτο 2,5/4
Πήραμε ένα μπουρίτο με μαριναρισμένο μοσχάρι, σάλτσα κόκκινη και πικλες κρεμμυδιού (πρόκειται για τυλιχτό με σταρένια πίτα) 6,50 ευρώ. Πολύ νόστιμο, πιο χορταστικό από τα τάκος (που ήταν τακάκια), ζουμερό χωρίς να τρέχουν σάλτσες. 3/4
Συνοδεύαμε τα παραπάνω με ντιπ γουακαμόλε, (0,90 ευρώ) το όποιο είναι από αγαπημένα μου και το παραγγέλλω οπού το βρίσκω - και ως ένα δείκτη για την ποιότητα της κουζίνας.
Εδώ, ήταν το σωστό γουακαμόλε και 4/4 χωρίς άλλα λόγια.

Η Τιμή: 3/4 
Για τα παραπάνω δώσαμε 14,70. Περίμενα κάτι λιγότερο, μια και πχ το μπουρίτο δεν είναι πιάτο άλλα ένα σκέτο τυλιχτό μέσα σε ένα πιάτο.  Μπορείς να το πάρεις κι να το φας σαν σαντουιτς στο χέρι, καθαρό στριτ-food. Όμως θεωρώντας το VFM και το βαθμό ικανοποίησης μας, δίνω τρεις ντομάτες. 

Και ναι θα ξανάπαω, να δοκιμάσω κάτι πιο κοφτερό και διαφορετικό, πχ. ψητές γλυκοπατάτες με τσορίθο. 
Νομίζω ότι η λατινική comida της Taqueria maya είναι μια έντιμη, προσιτή, εναλλακτική λύση, σε ήσυχο περιβάλλον στο κέντρο της Αθήνας.