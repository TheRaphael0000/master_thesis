Θεοφάνια σήμερα και λόγο ονομαστικής εορτής 2 φίλων επισκεφτήκαμε το εστιατόριο "το στέκι του φετάνη".

Ευτυχώς είχαμε φροντίσει και είχαμε κανονίσει τηλεφωνικώς τραπέζι για 6 άτομα, οπότε όταν φτάσαμε το τραπέζι μας περίμενε.
Ανετο παρκινγκ ακριβώς δίπλα στο μαγαζί.

Το εστιατόριο είναι μικρό, πιθανότατα υπήρξε σπίτι παλαιότερα, και έχει λίγα τραπέζια. Ο χώρος φαίνεται ότι έχει ανακαινιστεί πρόσφατα και παραμένει λιτός και απλός.
Η εξυπηρέτηση άμεση και ευχάριστη, μας έδειξαν αμέσως το τραπέζι μας, έφεραν κανάτα με δροσερό νερό, επιπλέον καταλόγους και μας εξήγησαν τα πιάτα ημέρας.
Η παραγγελία μας μεγάλη και άκρως χορταστική.
1 κρεατόπιτα, πολύ καλή ψημένη στον ξυλόφουρνο.
1 τζατζίκι, ολόκληρο πιάτο.. όχι πιατάκι
2 σαλάτες πολίτικη και μαρούλι, νόστιμες και οι δύο, με λαχανικά από το μποστάνι τους, όπως μας είπαν.
1 λαχανοντολμάδες, μεγάλη μερίδα και ζεστή
1 γίδα βραστή, πολύ ωραία σούπα, γευστικότατη.
2 γουρουνόπουλο στο φούρνο με πατάτες, εξαιρετικό!!! μαλακότατο, αρκετό για δύο άτομα και τραγανή πετσούλα.
1 πατάτες τηγανιτές και 1 πατάτες φούρνου
1 χοιρινή μπριζόλα τεράστια για 2 φαγανά άτομα! μαλακή και τρυφερή
1 μελιτζάνα με φέτα και σάλτσα σε πήλινο... το αγαπημένο μου.. ήρθε κοχλάζοντας και ήταν υπέροχο
1 λιτρο κόκκινο ημίγλυκο κρασί
2 μπύρες 
και 1 πιατέλα ψημένα ψωμιά με λαδορίγανη.

Και αφού φυσικά σκάσαμε στο φαγητό και πήραμε μαζί και για το σπίτι ήρθαν και 6 σπιτικά κανταΐφια, λίγο στεγνά για το γούστο μου αλλά όλη η παρέα τα εξαφάνισε στο λεπτό!
Ο λογαριασμός ήρθε με απόδειξη στα 90 ευρώ, δηλαδή 15 ευρώ το άτομο.
Θα επισκεφτούμε σύντομα και πάλι το εστιατόριο γιατί ήταν από τα καλύτερα που έχω επισκεφτεί τα τελευταία χρόνια.