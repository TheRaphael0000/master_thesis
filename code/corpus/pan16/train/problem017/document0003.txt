Επισκεφτήκαμε το ΜΕΛΙΤΙΝΙ στις 16-01-2016. 
Καθ' ότι Σάββατο το μαγαζί ήταν γεμάτο και με "καλό κόσμο". Η αρχική εντύπωση ήταν πάρα πολύ καλή, τα τραπέζια και οι καρέκλες από ξύλο, η διακόσμηση και ο φωτισμός πολύ σωστός, ενώ τα φυτά - δεντράκια που υπήρχαν στο χώρο, συνέβαλαν στην όμορφη εικόνα του  μαγαζιού. 

Στα συν και η επιλογή της μουσικής που έπαιζε αν και ίσως θα πρεπε να ναι λίγο πιο δυνατά καθώς χανόταν στη βαβούρα που είχε. Ωστόσο, την όμορφη αυτή εικόνα που μόλις περιέγραψα, ήρθε να χαλάσει ο βροχερός καιρός, αφού με το που άρχισε να βρέχει από την οροφή του μαγαζιού έπεφταν σταγόνες στα τραπέζια και όχι μόνο των πελατών, γεγονός που πολλοί επισήμαναν στο service του μαγαζιού, αλλά λύση μάλλον δεν υπήρχε, διότι η κατασκευή ήταν τέτοια που άφηνε εκτεθιμένο το εσωτερικό του εστιατορίου (Εξ' ού και οι δύο ντοματούλες στο χώρο).

Το προσωπικό (service) ήταν εξυπηρετικό και πρόθυμο σε γενικές γραμμές.

Πάμε τώρα στη γεύση... Κατ' αρχάς τα πιάτα ημέρας, όπως μας ενημέρωσε η σερβιτόρα είχαν όλα τελειώσει (! ).  Ο κατάλογος είχε βέβαια αρκετές επιλογές από ορεκτικά, σαλάτες, κρεατικά, ζυμαρικά, ριζότο, πίτσα κτλ.

Παραγγείλαμε λοιπόν ένα ριζότο κοτόπουλο με πιπεριές και μια ποικιλλία κρεατικών για δύο άτομα (εμείς ήμασταν 3). Το ριζότο ήταν αρκετά εύγεστο, μας άρεσε. Η ποικιλλία είχε καλά ποιοτικώς κρέατα (μπριζολάκια, κοτόπουλο, μπιφτέκι, λουκάνικα, λίγες πιτούλες, μουστάρδα και σως μπάρμπεκιου) ενώ μας έφεραν ξεχωριστά μαζί με την ποικιλλία μια μερίδα τηγανητές πατάτες. 

Η μερίδα θα μπορύσε να είναι και μεγαλύτερη, δεν ήταν ισχνή αλλά ούτε και πλούσια.

Ήπιαμε ένα μπουκάλι λευκό  κρασί και μία κοκα- κόλα.
Επίσης, στο τέλος είπαμε να δοκιμάσουμε από τα γλυκά τον κορμό σοκολάτας με παγωτό βανίλια, εγχείρημα που αποδείχτηκε μέγα λάθος!!! Το γλυκό τους ήταν επιεικώς απαράδεκτο, έπρεπε να χρησιμοποιήσεις γκασμά για να το κόψεις!!! Συν τοις άλλοις ήταν άνοστο.

Για τα παραπάνω - που δεν τα λες και πολλά- δώσαμε 58 ευρώ, δηλ. από 20 ευρώ το άτομο. 
Θεωρώ ότι η σχέση τιμής - ποιότητας & ποσότητας των πιάτων,  δε δικαιολογεί τις τιμές του μαγαζιού. Δεν ξέρω αν θα ξαναπήγαινα για φαγητό ή αν θα επέλεγα το συγκεκριμένο μαγαζί απλά για έναν απογευματνό καφέ. Η αλήθεια είναι ότι περίμενα περισσότερα.