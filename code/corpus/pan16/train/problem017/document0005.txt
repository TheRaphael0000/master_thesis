Καυτή πατάτα: όνομα και πράγμα κυριολεκτικά! Σίγουρα αποτελεί μια πρωτότυπη πρόταση street food που ήρθε να ικανοποιήσει με διαφορετικό τρόπο κάποια γούστα και να προτείνει κάτι εναλλακτικό, ιδιαίτερα σε όσους έχουν βαρεθεί το τρίπτυχο: σουβλάκι, σάντουϊτς, burger. 

Οι πατάτες ψήνονται σε φούρνο και "χειρουργούνται" με μαεστρία προκειμένου να αποτελέσουν το κέλυφος που θα φιλοξενήσει το περιεχόμενο που επιθυμεί ο πελάτης. Υπάρχει η δυνατότητα να επιλέξει κανείς ανάμεσα σε πολλά και διαφορετικά είδη "γέμισης" που ικανοποιούν κάθε γούστο. Βέβαια εναλλακτικά υπάρχουν και οι συγκεκριμένες προτάσεις του μαγαζιού όπως anatolian, healthy, mama's, chef's κ. ά. 

Το τυρί και το βούτυρο αποτελούν τη "βάση" σε όλες τις επιλογές, γιατί αναμειγνύονται με το περιεχόμενο της πατάτας. Από κείκαι πέρα τα υλικά που μπορεί να προσθέσει κάποιος είναι πάρα πολλά. Ενδεικτικά θα αναφέρω: λουκάνικο, μπέικον, φασόλια κόκκινα, μαρούλι, λιωμένο τυρί cheddar, λαχανοσαλάτα, ζαμπονομανιταροσαλάτα, ρώσικη, κρουτόν, τυροκαυτερή, ελιές μαύρες ή πράσινες, μαρούλι, λάχανο, καλαμπόκι, πιπεριά, κοτόπουλο, κιμάς κ. ά. Οι συνδυασμοί που μπορούν να γίνουν είναι πάρα πολλοί και το αποτέλεσμα να είναι ακαταμάχητο από την πανδαισία των γεύσεων. Κατά τη γνώμη μου must είναι η ρώσικη σαλάτα η οποία είναι χειροποίητη και όχι τυποποιημένη του εμπορίου και είναι πραγματικά άπαιχτη! 

Γενικά η πατάτα του είναι χορταστική και τεράστια και αποτελεί μια ιδιαίτερη πρόταση. Όταν ετοιμάζεται, για να προσφερθεί στον πελάτη είναι πραγματικά καυτή! 

Οι τιμές κυμαίνονται με βάση τον αριθμό των υλικών. Πιο συγκεκριμένα 1-4 υλικά κοστίζουν 3.50 ευρώ (μαζί με την πατάτα), 5-7 υλικά 4.50 ευρώ και 8-12 υλικά 5.50 ευρώ. Πολύ προσιτές οι τιμές.

Η εξυπηρέτηση είναι ικανοποιητική αλλά σίγουρα εξαρτάται από τον κόσμο που περιμένει. Υπάρχουν και ώρες αιχμής που τα πράγματα είναι πιο δύσκολα. Εντύπωση μου έκανε που ρωτούσαν όλους αν έχουμε ξαναδοκιμάσει, αν έχουμε μείνει ικανοποιημένοι κλπ. Αυτό σημαίνει ότι ενδιαφέρονται για τον πελάτη. Διαθέτουν και delivery. Το ωράριο είναι αρκετά ευέλικτο (! ): από το πρωί μέχρι αργά, ενώ τα παρασκευοσάββατα από το πρωί μέχρι το άλλο πρωί για τους ξενύχτηδες από τα παρακείμενα μπαρ της περιοχής. 

Σε ό, τι αφορά στο χώρο είναι αρκετά προσεγμένος καΙ περιποιημένος, αν και πάνω στο πεζοδρόμιο, με ψηλούς πάγκους ξύλινους και σκαμπό. Μπορούν, ωστόσο, να καθίσουν -αναλόγως- αρκετά άτομα.

Το συστήνω αν βρεθείτε στην περιοχή ως κάτι διαφορετικό!