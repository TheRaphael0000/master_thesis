Βρεθηκα στο Οινομαγειρειο των Θεων στις 10/01/2016, μετα απο μια εξαντλητικη και ακρως ενδιαφερουσα ημερα περιηγησης στο μουσειο της Ακροπολης και στα περιξ, κανοντας τουρισμο στην πολη μου με μεγαλη χαρα. Δεδομενου οτι ειχαμε ξελιγωθει με τα πανω κατω, το αμεσο φαγητο καπου κοντα ηταν μονοδρομος για την παρεα. Καποιος προτεινε το συγκεκριμενο μαγαζι, λεγοντας οτι ειναι
ικανοποιημενος πελατης και ετσι συμφωνησαμε να ακολουθησουμε.

Η αληθεια ειναι οτι αν δεν ειχε γινει η προταση, ουδεποτε θα με τραβουσε να καθισω σε ενα εστιατοριο με τοσο τουριστικη εικονα και σημειο, με τον γνωστο 'κραχτη' απεξω που τη δουλεια του κανει ο ανθρωπος αλλα εμενα με απωθει απιστευτα σαν τακτικη το 'γατζωμα' των πελατων. Παρολα αυτα, εφοσον παρθηκε η αποφαση, πηγα με τις καλυτερες προθεσεις.

Πηγαμε γυρω στις 16.00, 3 ατομα στο συνολο και απο πελατεια υπηρχε ενα ζευγαρι μονο, μεχρι να φυγουμε ομως ειχαν ερθει αρκετα τραπεζια.

Ο εσωτερικος χωρος ειναι κλασσικου μαγειρειου, με ανοιχτη βιτρινα να δεις και να διαλεξεις καποιο μαγειρευτο αν θελεις και μια υποτυπωδη αλλα συμπαθητικη διακοσμηση. Εξωτερικα το μαγαζι (οπως και ολα τα υπολοιπα στη σειρα) καλυπτει ενα κομματι του πεζοδρομου της Μακρυγιαννη με τα τραπεζοκαθισματα του και τωρα που ειναι χειμωνας, ειναι καλυμενο περιμετρικα με τον γνωστο μουσαμα, εχοντας διασπαρτες σομπες για θερμανση. 

Παρολα αυτα, περνωντας η ωρα που ημουνα καθιστη, στο τελος εφτασα στο σημειο να εχω παγωσει και να συνεχισω το φαγητο μου φορωντας τελικα το μπουφαν, ειτε γιατι οι σομπες δεν επαρκουσαν, ειτε γιατι εμπαζε ο μουσαμας απο παντου. Η οροφη ειναι διακοσμημενη με κρεμαστα φαναρακια που δινουν  μια ωραια αισθηση φρεσκαδας, γιατι το υπολοιπο δυστυχως σαν ατμοσφαιρα δεν ειναι ωραιο. 

Στον τοιχο δεξια απο την πορτα μια τεραστια τουριστικη εκτυπωση που προμοταρει στους ξενους επισκεπτες και μη το μαγαζι, με αναφορες σε διασημους που το εχουν επισκεφτει και το προτεινουν. Ολοι οι χωροι συμπεριλαμβανομενης και της κουζινας (το κομματι που φαινεται) ειναι πεντακαθαροι, οπως επισης και τα σερβιτσια, καλογυαλισμενα και περιποιημενα. Μονο για τις τουαλετες δεν εχω αποψη γιατι δεν τις επισκεφτηκα. 

Δεδομενης της θεσης 'φιλετο' που κατεχει το μαγαζι, τις τιμες και το κυριλε υφος που προσπαθει να πλασαρει το σερβις, η ατμοσφαιρα ειναι πολυ λιγη και ειναι ξεκαθαρο πως δεν εχει δωθει πολλη σημασια στον περιβαλλοντα χωρο και ειναι κριμα που το εχουν αφησει ανεκμεταλλευτο.

Το σερβις ηταν παρα πολυ καλο. Ολοι μας υποδεχτηκαν ευχαριστα, οτι ζητουσαμε συνεβαινε σε χρονο dt χωρις καμια δυσφορια η καθυστερηση. Η εξυπηρετηση ειναι σε επιπεδο πολυ παραπανω απο οτι θα περιμενε κανεις απο ενα απλο μαγειρειο, εννοωντας οτι δεν περιμενεις ποτε σε ενα τετοιο απλο χωρο να σου γεμιζουν το ποτηρι, να σερβιρουν τη σαλατα, να ακολουθουν τους περισσοτερους κανονες του savoir vivre και γενικως να φερονται με τοση επισημοτητα. Εδω να σημειωσουμε πως οσο αναφορα το σερβις γενικως, υπαρχει μια λεπτη γραμμη που διαχωριζει την καλη εξυπηρετηση και την προθυμια, απο την επιτηδευμενη και μη αληθινη συμπεριφορα. Εδω μπορω να πω οτι εχει ξεπεραστει απο καποιους αυτη η γραμμη και μερικες φορες νοιωσαμε οτι περναει στα επιπεδα της στημενης και λιγο -ας μου επιτραπει- δουλοπρεπους στασης που φυσικα και αυτο ειναι κατι που το αντιλαμβανεται ο πελατης. Κακη εντυπωση μου εκανε η αγωνιωδης προσπαθεια του σερβιτορου/μετρ να παραγγειλουμε τα ΑΚΡΙΒΟΤΕΡΑ και πολυτελεστερα πιατα του καταλογου.

Το φαγητο τωρα. Πηραμε μια σαλατα  με πρασινη βαση λολας, μαρουλιου και τοματινια, ψητο φιλετο κοτοπουλο, φλοιδες παρμεζανας και σως, πολυ φρεσκια και ευχαριστη για ξεκινημα. 

Για κυριως οι δυο μοιραστηκαμε ενα mixed grill και ο τριτος της παρεας πηρε ψητο κοτοπουλο με λαχανικα. Η ποικιλια κρεατων ηταν παρα πολυ καλοψημενη και ζουμερη και ενω εγραφε στον καταλογο πως ειναι για δυο ατομα, η αληθεια ειναι οτι ηταν πλουσια και δεν την καταφεραμε ολη. 

Περιελαμβανε 2 μικρα μπιφτεκια παραδοσιακοτατα που μου θυμησαν της γιαγιας μου (με το χοντροτριμμενο κρεμμυδι και μαιντανο), 2 κεμπαμπ (λιγο παραψημενα), 2 αρνισια παιδακια, 2 μπριζολακια, 2 κοματια φιλετο κοτοπουλο, 2 κομματια λουκανικο και συνοδευονταν με ψητες πατατουλες baby  Νεας Γης με τη φλουδα τους. 

Στο συνολο ηταν αρκετα παραπανω αλμυρα τα κρεατα απο οτι θα επρεπε αλλα ολα ειχαν υποστει πολυ εμπειρο και καλο ψησιμο οπως και το κυριως με το κοτοπουλο και το φιλετο της σαλατας. Συνοδευσαμε με ενα αξιοπρεπες λευκο χυμα κρασι. Στο τελος μας κερασαν 3 λουκουμαδες δικης τους παραγωγης, αφου απο οτι εμαθα στην ιδια οικογενεια ανοικει ενα μαγαζι με λουκουμαδες λιγα μετρα παρακατω.

Σε γενικες γραμμες φυγαμε ικανοποιημενοι αν και οι τιμες θα μπορουσαν να ειναι λιγο πιο χαμηλες (25 ευρω η ποικιλια, και τα πιατα περιπου 9-10 ευρω το πιο οικονομικο). Γενικως ο καταλογος περιλαμβανει παραδοσιακα μαγειρευτα, ψητα σχαρας και ψαρια/θαλασσινα απο ολα δηλαδη, οπως τα περισσοτερα τουριστικα μαγαζια του κεντρου.

Ενω το μαγαζι ειναι πανω απο το μεσο ορο, δεν νομιζω να ξαναπηγαινα κυριως γιατι δεν με κρατησε ο χωρος γιατι λογω της περιοχης θα προτιμουσα πιο ζεστο και παραδοσιακο περιβαλλον και γενικως δεν μπορω να πω οτι ξετρελλαθηκα απο κατι. Βεβαια δεν πιστευω να ισχυει το ιδιο και για τους τουριστες που κατα τους θερινους μηνες πλουτιζουν τα συγκεκριμενα εστιατορια.