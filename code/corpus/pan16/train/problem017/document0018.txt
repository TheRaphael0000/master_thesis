Πάω χρόνια στο Χοχλιδάκι, που θεωρούσα μέχρι πρόσφατα την μόνη επιλογή γιά φαγητό στην περιοχή -- πήγαινα γιά το καθημερινό ψάρι, γιά την ατμόσφαιρα, γιά τα πάντα καλοτηγανισμένα και νόστιμα μεζεδάκια. Γιά κάποιο λόγο (χωρις ν΄αλλάξει διεύθυνση, απ΄όσο ξέρω τουλάχιστον), το μαγαζί άλλαξε κάποιες μικρές λεπτομέρειες, όλες προς το (πολύ) χειρότερο. 

Το μενού που ήταν εξαίρετο γιά το είδος του πριν έγινε 'Βόλτα στις Κυκλάδες' και η κουζίνα πρέπει πλέον να λειτουργεί με μειωμένο προσωπικό ή με ερασιτέχνες, γιατί τις δύο τελευταίες φορές που πήγα (τέλη Δεκέμβρη και αρχές Γενάρη) τα περισσότερα πιάτα ήταν στα όρια του να επιστραφούν. 

Οι τηγανητές πατάτες Νάξου ήταν κατάχλωμες, σχεδόν ωμές, τα κεφτεδάκια παρομοίως (στα όρια του επικίνδυνου), τα μπαστουνάκια από κολοκύθι υπεραλατισμένα, το κατσικάκι σ' ένα ζουμί χωρίς χρώμα, κλπ κλπ. Το τζούκμποξ δεν βοηθάει την κατάσταση. 

Κρίμα, γιατί οι άνθρωποι που σερβίρουν είναι ευγενέστατοι, και το μαγαζί ήταν γιά χρόνια σταθερή αξία σε μιά περιοχή που δεν φημίζεται γιά την ποιότητα των εστιατορίων της. Ελπίζω οι υπεύθυνοι να ξαναβρούν το μεράκι και τη νοστιμιά του εξαίρετου προιόντος που κάποτε προσέφεραν.