Καφέ-ουζερί-μεζεδοπωλείο πολύ κοντά στην πλατεία της Νέας Πέντελης και σε σημείο που θα το χαρακτήριζα κέντρο-απόκεντρο, λίγο πιο μακριά από τα υπόλοιπα μαγαζιά, τα επί της πλατείας και επομένως πιο ήσυχο και πιο απόμερο. Διαθέτει και εξωτερικό χώρο εν είδει αυλής για το καλοκαίρι. Ως προς το εσωτερικό, ο χώρος είναι απλός, χωρίς τίποτα το ιδιαίτερο στη διακόσμηση ή το περιβάλλον το οποίο, παρ΄ όλ΄ αυτά είναι αρκετά ζεστό λόγω της ζεστασιάς των ιδιοκτητών και των σερβιτόρων οι οποίοι είναι αρκετά φιλικοί και πρόθυμοι.

Το μαγαζί διαθέτει έναν αρκετά ικανοποιητικό κατάλογο με ποικιλίες τόσο ψαρικών και θαλασσινών όσο και κρεατικών.  

Πιο συγκεκριμένα 3 άτομα προτιμήσαμε: 

- 1 παντσέτα, ξεροψημένη, ζουμερή με τους χυμούς της
- 1 κεφτεδάκια, μυρωδάτα και εύγευστα
- 1 παντζάρια
- 1 χωριάτικη σαλάτα αρκετά χορταστική
- 1 πατάτες τηγανιτές
- 1 λουκάνικο χωριάτικο, ανεπανάληπτο και αρκούντως χορταστικό, που συνοδευόταν από πατάτες
- 1/2 κρασί χύμα κόκκινο κρασί, δροσερό, εξαιρετικό

Το ψωμί κατέφτασε ψημένο και το νερό σε κανάτα.

Είχε και μια αξιοσημείωτη ποικιλία σε θαλασσινά όπως γαρίδες, γαύρο, σαρδέλα, χταπόδι, καλαμαράκι κλπ. 

Για όλα τα παραπάνω ο λογαριασμός ήρθε περίπου 12 ευρώ το άτομο. Φάγαμε αξιοπρεπώς, χορτάσαμε και μείναμε ευχαριστημένοι. Δεν πάτε για το χώρο, αν δεν σας ενδιαφέρει τόσο, πάτε για το φαγητό.