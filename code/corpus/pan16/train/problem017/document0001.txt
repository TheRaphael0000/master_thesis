Το εστιατόριο Sakana Sushi είναι ένα καθαρό ιαπωνικό εστιατόριο για όσους αγαπάνε το καλό Sushi. Έχω πάει 3 φορές και τις τρεις έχω ενθουσιαστεί με τις υπέροχες γεύσεις του. 

Η διακόσμηση απλή και λιτή χωρίς κάτι το ιδιαίτερο, αλλά δημιουργεί καλή ατμόσφαιρα για μαγαζί με sushi. Ωστόσο είναι λίγο μικρός ο χώρος και αναγκάζεσαι να είναι πολύ κοντά σε άλλους.
Η εξυπηρέτηση πολυ καλή, φιλική με άμεση. Ότι θέλαμε είχαμε έναν άνθρωπο από πάνω μας.

Στο φαί τώρα:
Tempura Basket: Τέσσερις τέλειες γαρίδες με υπέροχη σως τζίντζερ αν θυμάμαι καλά. 6.5 ευρώ είναι ψιλοκαλά.
Sashimi Salmon Salad: με φιλέτο σολωμό, λόλα κλπ πολύ καλή και ιδιαίτερη. Η τιμή της νορμάλ γύρω στα 6 ευρώ.
Sushi: Ότι και να πάρετε είναι εύγευστο, καλοφτιαγμένο και ποιοτικό. Ο σεφ είναι μάστορας στο sushi και κάποια κομμάτια τα κάνει να μοιάζουν με μορφές (δράκοι, πουλιά κλπ), θα πάθετε την πλάκα σας με μερικά. 

Ξεχωρίζω ωστόσο: 
Tempura Shrimp Roll: Γαρίδα με αυγά χελιδονόψαρου που σκάνε στο στόμα και δίνουν μία εκπληκτική αίσθηση και γεύση (must).
Crispy Alaska Roll: Πολύ καλό με σολωμό και μία εκπληκτική σος.
Tiger Roll: Γαρίδα, σολωμός και τόνος σε άψογο συνδυασμό (must).
Drogon Roll: Σολωμός, καβούρι, γαρίδα και αυγά χελιδονόψαρου με εκπληκτική σάλτσα από πάνω και σε σχήμα δράκου είναι το καλύτερο suhshi που έχω φάει προσωπικά.

Volcano Roll: Με γαρίδα αλλά επειδή είναι Fried Roll πλησιάζει στις ευρωπάικές γεύσεις (λίγο) οπότε μπορεί να το φάει εύκολα και κάποιος που αρχίζει να δοκιμάζει sushi. Ευγευστο στο μέγιστο βαθμό ({must).
Με τα nigiri δεν τρελάθηκα, αν και είναι σε πολύ καλό επίπεδο και προτείνω να προτιμήσετε τα rolls που είναι εκπληκτικά από κάθε άποψη.
Όλα τα πιάτα είναι από 6 έως 8 κομμάτια και οι τιμές από 4.5 έως 9 ευρω για τα περισσότερα (μην πω όλα) και για sushi είναι πολύ καλές οι τιμές.
Το σάκε καλό χωρίς να ξεχωρίζει από τα υπόλοιπα.

Γενικά να πάτε οπωσδήποτε σε αυτό το φοβερό σουσάδικο και να δοκιμάστε τα πάντα. Σπάνια σε εστιατόριο είναι εξαιρετικά όλα τα πιάτα (ο σεφ είναι πραγματικά εξαιρετικός), η εξυπηρέτηση τόσο φιλική και οι τιμές τόσο λογικές. 
Περιμένω την ώρα να ξαναπάω!