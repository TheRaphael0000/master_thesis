Επισκεφθήκαμε τον Βασιλικό την προηγούμενη κυριακή το μεσημέρι, τέσσερα άτομα.

Ο χώρος αρκετά καλός χωρίς στριμωξίδι με διακόσμηση που παραπέμπει σε παλαιό παντοπωλείο - μεζοδοπωλείο (δεν είναι μεζεδοπωλείο ωστόσο), με καφάσια με πιπεριές και διάφορα φολκ αντικείμενα.

Οι σερβιτόροι είναι πολύ καλά εκπαιδευμένοι και επαγγελματίες και έρχονται ταχύτατα να σε εξυπηρετήσουν ακόμα και αν τους κοιτάξεις απλά (το έχουν πολλά μαγαζιά στην Κηφισιά αυτό το στυλ).

Το φαγητό:
Τα ψητά πιτοψωμάκια (Φωλιές τα λένε): που σερβίρουν αντί για κουβέρ είναι τέλεια, ζεστά, μαλακά και εύγευστα και ιδανικά για λάτρεις του ψωμιού. Δοκιμάστε τα.

Το χούμους μέτριο χωρίς ιδιαίτερη γεύση αλλά οκ. Τιμή στα 3 ευρώ είναι καλά.

Το φελάφελ εύγευστο με σάλτσα γιαουρτιού δίπλα μας άρεσε πολύ. Θα μπορούσε ωστόσο από 4 ευρώ να είναι λίγο πιο φθηνό.

Οι πατάτες καλοκομμένες και καλοτηγανισμένες με ωραία γεύση και εμφάνιση.

Σαλάτα Βασιλικός με μαρούλι, βαλεριάνα καλαμπόκι, ρόδι και δύο - τρια ακόμα συστατικά καλή αλλά όχι κάτι το ιδιαίτερο. Για 8 ευρώ θα έπρεπε να είναι κάπως πιο ιδιαίτερη.

Πήραμε και μία φωλιά με γύρο χοιρινό (Η Φωλιά είναι το σουβλάκι τους) για δοκιμή και τα υλικά της ήταν πολύ "καθαρά" και σε καλές ποσότητες. Μέσα στην φωλιά δίνουν μια ενδιαφέρουσα άποψη για το τυλιχτό σουβλάκι.

Βασιλικό μπιφτέκι; Καλοψημένο και πολύ γευστικό πιάτο με πατατούλες δίπλα και σως γιαούρτι. Το προτείνω ακόμα και αν δεν τρελαίνεστε για μπιφτέκια. Τα 8.5 ευρώ είναι καλή τιμή.

Σούβλα κοτόπουλο: Μία μεταλλική σούβλα (ερκετά μεγάλη) με κοτόπουλο και πατάτες δίπλα. Επίσης ένα πλιγούρι που δεν μου πολυάρεσε. Μου άρεσε το κοτόπουλο αλλά χωρίς να είναι κάτι ξεχωριστό. Καλοψημένα κομμάτια κοτόπουλο. Θα μπορούσε να μην κάνει 8.5 ευρώ.

Κοντοσούβλι: Ωραίο και καλοψημένο κοντοσούβλι πάλι με το πλιγούρι δίπλα και πατάτες. Τα 9 ευρώ ειναι οκ.

Συνολικά καλό μαγαζί, ανοικτό και με καλή διακόσμηση που δεν σε καταθλίβει με πολύ καλή εξυπηρέτηση και καλό φαί. Δεν είναι για επίσημη έξοδο το βράδυ αλλά για φαί με φίλους ή τα παιδιά (πάνε οικογένειες νωρίς αλλά δεν έχω πάει πολλές φορές για να ξέρω, απλά περνάω και το βλέπω) είναι μία χαρά.

Θα ξαναπάω για τις καλές τιμές και το χορταστικό φαγητό.