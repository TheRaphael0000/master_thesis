Για την Αυλή στο Κουκάκι δεν ήθελα να γράψω κριτική γιατί αισθάνομαι άβολα όταν γράφω άσχημα πράγματα για ένα μαγαζί... Και δεν έγραψα για πολύ καιρό μιας και την επισκέφθηκα κάποια στιγμή το φθινόπωρο αλλά οι συνθήκες το έφεραν έτσι (έσβησα από το μυαλό μου την εμπειρία μου μέχρι που μια μέρα η φίλη μου που πολλές φορές είχαμε πει να πάμε μαζί πήγε με άλλη παρέα και περίλυπη μου ανακοίνωσε να μην πάω γιατί δεν αξίζει ενώ εγώ είχα πάει και δεν την προειδοποίησα). Τελικά, θεώρησα ότι πρέπει να γράφουμε και τα καλά και τα κακά για να βοηθάμε και τους υπόλοιπους... Άλλωστε αυτός είναι και ο λόγος ύπαρξης του εν λόγω site... 

Πιο συγκεκριμένα, η Αυλή είναι ένα από τα πιο δημοφιλή μαγαζιά στον πεζόδρομο της Ολυμπίου στο Κουκάκι, όσες φορές και αν είχαμε περάσει από εκεί γινόταν λαϊκό προσκύνημα στην κυριολεξία. Η αλήθεια είναι ότι το στήσιμο του (χαλαρό με τις πολύχρωμες καρέκλες κ. λπ. ) το έκανε να ξεχωρίζει από τα υπόλοιπα που μπροστά του φαίνονταν μουντά... Αυτό σε συνδυασμό με διάφορα άρθρα σε διάφορα free press μας έκαναν να θέλουμε να την επισκεφθούμε αλλά όσες φορές είχαμε περάσει με την κολλητή αλλά και τον καλό μου δεν είχαμε βρει τραπέζι και μας είχε μείνει απωθημένο... 

Κάποια στιγμή μέσα στο φθινόπωρο μετά από επίσκεψη μας στην περιοχή για άλλη δουλειά και όντας νωρίς και καθημερινή περάσαμε από εκεί και είδαμε ότι υπάρχει κενό τραπέζι οπότε και καθίσαμε... Ο χώρος είναι όμορφα στημένος, νεανικός - φοιτητικός και πολύχρωμος και οι τουαλέτες παρά τον χαμό που γινόταν ήταν καθαρές. Δεν παίρνει, όμως, τέσσερα γιατί ήταν τόσο κοντά τα τραπέζια στον πεζόδρομο που αναγκαζόμασταν να σηκωνόμαστε για να περάσουν στα άλλα τραπέζια (και αυτό έγινε πολλές φορές μέσα στην βραδιά). 

Η εξυπηρέτηση ήταν καλή και ευγενική αλλά όχι ιδιαίτερα ζεστή όπως περίμενα για το μέρος και για αυτό και το 3... 

Τώρα όσον αφορά το θέμα του φαγητού (αν και η Αυλή δεν είναι φαγάδικο αλλά από την στιγμή που έχει ποικιλίες, πίτσα και burger αν δεν κάνω λάθος μπορεί και να κριθεί) μας τα χαλάει πολύ... Πάρα πολύ όμως... Εμείς παραγγείλαμε μια ποικιλία η οποία αν θυμάμαι καλά ήταν είτε η μεσαία είτε η μεγάλη (νομίζω ότι έκανε 9 ή 10 ευρώ) και ήταν μια χαρά από άποψη ποσότητας για την τιμή της. Τώρα από άποψη ποιότητας ένα θα σας πω... Ότι και αν είχε πάνω της απλά δεν τρώγονταν... 

Εντάξει ήταν κατεψυγμένα αλλά πραγματικά αλλά πολύ κακής ποιότητας ακόμα και οι country πατάτες που διέθετε... Δεν μπορέσαμε σε καμία περίπτωση να την φάμε...  

Δυστυχώς, λοιπόν, η Αυλή για μένα είναι πλέον μόνο για κανένα καφέ κάποια ηλιόλουστη μέρα...