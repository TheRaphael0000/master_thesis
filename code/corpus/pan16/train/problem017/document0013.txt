Κλασικό ρεμπετάδικο στην καρδιά των Εξαρχείων που στηρίζεται στο κλασικό τρίπτυχο των μαγαζιών αυτού του είδους: χορός, τραγούδι, κέφι με στόχο όλοι οι θαμώνες να γίνουν μια παρέα. 
Κατά τα λοιπά ο χώρος συνοψίζεται σε μα λέξη: στρίμωγμα.

Εξυπηρέτηση γρήγορη και διεκπεραιωτική γιατί όλα γίνονται στο ρυθμό ψεκάστε, σκουπίστε, τελειώσατε. 

Στα του φαγητού μην περιμένετε να φάτε καλά και ποιοτικά. Το συγκεκριμένο μαγαζί έχει προσφροά 15 ευρώ το άτομο στην οποία περιλαμβάνεται ποικιλία κρεάτων και απεριόριστη κατανάλωση χύμα κρασιού, λευκού ή κόκκινου. Και αναρωτιέμαι: τι ποιότητας είναι το κρασί και το φαγητό ώστε να κοστίζει 15 ευρώ κατ΄ άτομο και από αυτό το ποσό να κερδίζει ο ιδιοκτήτης ο οποίος επίσης πρέπει να βγάλει και τα έξοδα λειτουργίας του μαγαζιού αλλά και των αοιδών του ρεμπετάδικου; Νομίζω ότι τα μαθηματικά δεν βγαίνουν.....

Η ποικιλία κρεάτων που έφτασε στο τραπέζι μας περιελάμβανε λίγο απ΄ όλα: χοιρινή παντσέτα, κεμπάμπ, παϊδάκια κοτόπουλου, λουκάνικα και συνοδευόταν από τηγανιτές πατάτες. Τα κρέατα ήταν όλα σχάρας. 

Ως προς το κρασί, δοκιμάσαμε το κόκκινο το οποίο, όπως ήταν φυσικό, έρρεε άφθονο.... (!!! )

Υπάρχει η δυνατότητα να παραγγείλει κάποιος τα κρέατα και σε μερίδες. Επιπλέον το μαγαζί διαθέτει: 

- από ορεκτικά: ποικιλία τυριών, σαγανάκι, φέτα, τζατζίκι, τυροκαυτερή

- από σαλάτες: εποχής και τη δική του "μποέμισσα"

- από αλκοόλ: εμφιαλωμένα κρασιά, ρακόμελο, τσίπουρο, ούζο κ. ά. 
 
Αν λοιπόν το ζητούμενο είναι για κάποιον να διασκεδάσει με την παρέα του και του αρέσουν αυτά τα ακούσματα χωρίς να πολυνοιάζεται για το φαγητό, μπορεί να περάσει ευχάριστα. Δεν είναι όμως για κάτι παραπάνω ούτε για περισσότερες από 1-2 φορές.