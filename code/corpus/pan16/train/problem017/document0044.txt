Το συγεκριμένο εστιατόριο μου το πρότεινε μία συνάδελφος. Διάβασα και τα σχόλια και αποφάσισα να το επισκεφθώ με παρέα 4 ατόμων.

Κλείσαμε διότι ήταν Σάββατο βράδυ αλλά όπως φάνηκε δεν χρειαζόταν. Ήμασταν 4 παρέες συνολικά που για Σάββατο βράδυ για μαγαζι με καλές κριτικές είναι περίεργο. 

Το μαγαζί βρίσκεται σε γειτονιά με πολυκατοικίες που αν δεν το γνωρίζεις δεν υπάρχει να το προσέξεις ως διερχόμενος.

Το μαγαζί είναι σε ισόγειο πολυκατοικίας και μοιάζει με μικρό χώρο δεξιώσεων. Είναι όμως προσεγμένος και σχετικά οικείος. 

Το περίεργο είναι ότι δεν έχει μουσική. Θεώρησα ότι οφείλεται στο γεγονός ότι είναι σε κατοικημένη περιοχή αλλά έστω και λίγο θα μπορούσε. Ζητήσαμε να βάλουν και η απάντηση ήταν ότι δεν έχουν! Οπότε ακουγόντουσαν όλες οι συνομιλίες και ήταν σαν να είμασταν όλοι μια μεγάλη παρέα! Το πολύ θετικό όμως ήταν ότι κανείς δεν κάπνιζε!

Και πάμε στο φαγητό. Μικρός κατάλογος κάτι που το εκτιμώ πολύ. Παραγγείλαμε 1 χωριάτικη, 1 χόρτα, 1 τζατζίκι, 2 πατάτες και τις  5 μπριζόλες (όλες μοσχαρίσιες)

Τα πιάτα ήρθαν σχετικά γρήγορα. Όλα αξιοπρεπή, ειδικά το τζατζίκι που φάνηκε σπιτικό και οι μπριζόλες αλατισμένες όσο πρέπει.

Πληρώσαμε 104,00€ για 5 άτομα με κρασί χύμα. 

Ένα πράγμα που θα μπορούσα να σχολιάσω είναι αφότου τελείωσε ο ιδιοκτήτης | ψήστης με τις παραγγελίες κάθησε σε ένα τραπέζι κοντά στην κουζίνα και κοίταζε επίμονα όλους τους πελάτες. Καταλαβαίνω ότι το έκανε επειδή βαριόταν αλλά δεν μπορείς να τρως και να βλέπεις κάποιον να σε κοιτάζει επίμονα. Είναι θέμα ευγένειας.

Το μαγαζί είναι Value for money και θα ξαναπάω εφόσον θέλω να φάω μια νόστιμη, ψημένη όπως πρέπει, μπριζόλα και σίγουρα μεσημέρι για να έχει περισσότερο κόσμο.