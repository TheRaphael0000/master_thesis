To Pitta Co δεν το είχα προσέξει μέχρι που διάβασα την κριτική του Hammer (η αλήθεια είναι ότι μπορεί να μην υπήρχε καν πριν την κριτική) και από εκείνη την στιγμή ήταν ένα από τα street food του Κέντρου που ήθελα να δοκιμάσω. Βέβαια, όπως ίσως έχετε καταλάβει από τις κριτικές μου, δεν είμαι ιδιαίτερα του street food οπότε αν και πολλές φορές έφτασα κοντά στο να το επισκεπτώ, κάποιο πιο cosy και άνετο μέρος κέρδιζε... 

Όλα αυτά μέχρι την Κυριακή μετά την Πρωτοχρονιά που μετά από καφεδάκι στο κέντρο με την κολλητή μου στο Μοναστηράκι και έχοντας η ώρα φτάσει κοντά 5 το απόγευμα, τα στομάχια μας είχαν αρχίσει να διαμαρτύρονται επικίνδυνα... Η κραιπάλη των προηγούμενων ημερών μας είχε κάνει να απορρίπτουμε το ένα μαγαζί μετά το άλλο οπότε αποφασίσαμε να ανηφορίσουμε προς Σύνταγμα και βλέποντας και κάνοντας... Περνώντας έξω από την Pitta Co και με σύμμαχο τον ζεστό καιρό αποφασίζουμε να την δοκιμάσουμε. 

Ο χώρος όπως έχει περιγραφεί αναλυτικά από τον Hammer έχει το εργαστήριο, την βιτρίνα και κάποια τραπεζάκια περιμετρικά. Διαθέτει κάποιες επιτοίχιες σόμπες και με τον καλό καιρό κάθεσαι άνετα. Το service από όλα τα παιδιά ήταν ευγενέστατο...

Η παραγγελία μας περιλάμβανε: μια χαλουμόπιτα (διαφορετική και νόστιμη λόγω μάλλον και του δυόσμου;) στην τιμή του 1 ευρώ (μεγάλη για το μέγεθος της), ένα λαχματζούν (στα 1,5 ευρώ, εγώ δεν ενθουσιάστηκα μιας και δεν είχε ιδιαίτερα κιμά πάνω του αλλά της φίλης μου της άρεσε) καθώς και 1 cheese burger (το οποίο ήρθε μέσα σε κυπριακή πίτα, κάτι που μου άρεσε ιδιαίτερα μιας και δεν είμαι fun στα γνωστά ψωμάκια των burger), το οποίο ήταν ιδιαίτερα νόστιμο με ωραίο μπιφτέκι και αρκετά υλικά (πίκλες, ντομάτα κ. λπ) και νομίζω ότι κόστιζε 2 ή 2,5 ευρώ. Πάντως όλα αυτά μαζί με μία coca cola κόστιζαν 6 ευρώ. Πολύ καλό value for money σίγουρα... 

Εννοείται πως θα το ξαναεπισκεπτώ, θέλω να δοκιμάσω και τα δάχτυλα κυριών μιας και εκείνη την μέρα είχαμε φάει γλυκό με τον καφέ μας και δεν θέλαμε άλλο...