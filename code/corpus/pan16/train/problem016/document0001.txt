Επίσκεψη Κυριακή μεσημέρι ύστερα απο κράτηση 2 άτομα στον μέσα χώρο.

Ένα μικρό καθαρό ταβερνάκι με παγερή ατμόσφαιρα. Θέλει αρκετές βελτιώσεις να γίνει πιο χουχουλιάρικο για ενα κρύο χειμωνιάτικο μεσημέρι. Ο μόνος λόγος που βάζω 2 στον χωρο είναι για τον ΞΕΚΑΘΑΡΟ χώρο μεταξύ καπνιζόντων και μη. Απο τα ελάχιστα ταβερνάκια που μπορέις να φέρεις το παιδάκι σου χωρίς να σιχτιρίζεις. Μπράβο τους.

Οπώς διάβασα στα σχόλια πριν πάω περίμενα κ εγώ τον δίσκο με τα ορεκτικά λοιπόν. Πήραμε τζατζίκι (δυνατό) εναν ντάκο και μια χόρτα. Συνεχίσαμε με αδιάφορους κολοκυθοκεφτέδες και τηγανιτή τυρόπιτα, με κυρίως ενα ψητο rib eye (νόστιμο) με ωραιότατες τηγανιτές ελαφριές πατατούλες και ενα μοσχαράκι ψημένο στην λαδόκολλα που συνοδευόταν με μακαρούνες με τυρί.

Παθαίνουμε ενα σοκ οτι δεν υπάρχει σάλτσα παρα μόνο ενα κομμάτι σκέτο κρέας με μακαρόνια! Αλλα αυτό το τυρί πάνω απο τα μακαρόνια.... Τι υπέροχο, τι γευστικό... όντως η οποιαδήποτε σάλτσα θα το κάλυπτε έτσι όπως έλιωνε και βουτύρωνε τα μακαρόνια.

Για τα ανωτέρω με μισό κιλό χύμα κρασάκι ροζέ, επίσης ωραιο, πληρώσαμε 69ευρώ με κέρασμα χαλβα κ κρεμ καραμελέ.

Συμπερασματικά, είναι ένα ωράιο τίμιο μαγαζάκι, με εξαιρετικούς ανθρώπους (όλοι χαιρετούσαν τον ευγενέστατο ιδιοκτήτη) και καθαρό μαμαδίστικο φαγητό.

Στα μειον ο χλιαρός χώρος, το γεγονός πως δεν υπάρχει κατάλογος(πχ διάβασα στα σχόλια για κεφτεδάκια και λουκάνικα που σε εμάς δεν προτάθηκαν) και απλά στα απαγγείλουν ενω εσύ φαντάζεσαι τις τιμές, και το μεγάλο κενό που δημιουργείται απο την σαλάτα στα 2 τηγανητά ορεκτικα (περίπου 20 λεπτά ήταν).

Παρόλο που φάγαμε καλά δύσκολα θα ξανα έκανα την διαδρομή Γλυφάδα-Κηφισιά για το συγκεκριμένο μαγαζι.