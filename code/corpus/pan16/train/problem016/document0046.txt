Πραγματικά πιο κέντρο δε γίνεται, μέσα σε μια σχεδόν ξεχασμένη στοά. 

Το Bread & Roses πρέπει να ανήκει στη νέα φουρνιά των λεγόμενων "συνεταιριστικών" χώρων. Μικρός χώρος, με συμπαθητική μουσική, που σε καμία περίπτωση δε σε εμπνέει να μείνεις παραπάνω από όσο χρειάζεται για να φας το πιάτο σου και να φύγεις.  

Γεύση 2/4
Το Concept του μαγαζιού έχει ενδιαφέρον. 
Στο μαυροπίνακα βλέπεις τρεις στήλες, Κυρίως, Σαλάτα και Συνοδευτικό. 
Επιλέγεις αν θέλεις μεγάλο ή μικρό πιάτο και ΜΙΑ επιλογή από την κάθε στήλη. Σου έρχεται ένα πιάτο με ότι έχεις ζητήσει. 

Η επιλογή, αν και όχι μεγάλη καθώς είχε 4 κυρίως, είναι αρκετή για να καλύψει όλα  τα γούστα. Σε εμάς είχε για κυρίως, χοιρινά μπριζολάκια με γλυκόξινη κρούστα, γλώσσα με μυρωδικά, ριζότο λαχανικών και κοτόπουλο τίκι μασάλα. 

Εμείς πήραμε δύο μεγάλα πιάτα. 
1. Χοιρινα Μπριζολάκια με γλυκόξινη κρούστα, σαλάτα ταμπουλέ και noodles λαχανικών.    
2. Κοτόπουλο τίκι μασάλα, σάλτσα με πρασινάδα και μήλο και πατάτες φούρνου με φασκομηλο και πορτοκάλι. 

Όλα μας ήρθαν σε θερμοκρασία δωματίου. Η γεύσεις είχαν ενδιαφέρον, τίποτα δεν ήταν κακό αλλά σχεδόν κρύα? Σου έδινε την αίσθηση ότι ήταν χτεσινό, ενώ δεν είναι γιατί το menu αλλάζει κάθε μέρα. Ειδικά το κρέας, αν ήταν ζεστό θα ήταν σίγουρα καλύτερο. Από ότι κατάλαβα, φτιάχνουν μια ποσότητα και περιμένουν.... αυτό μπορεί να δουλεύει σε ορισμένα πιάτα, αλλά σε άλλα όχι. 

Εξυπηρέτηση 2/4 
Ούτε κρύο, ούτε ζέστη. 

VFM 4/4 
Με όλα τα παραπάνω και VFM 4/4???? Ε ναι. Το κάθε μεγάλο πιάτο έχει 6.20€. 
Δύο άτομα με 18€ έφαγαν και ήπιαν και 200ml καλής ρακής. 

Ξαναπάς λοιπόν? 
Σίγουρα ναι γιατί το θέμα του χλιαρού φαγητού μπορεί και να έτυχε, Πότε όμως... 
Για ένα φαγητό στα γρήγορα αν έχω χρόνο ανάμεσα στη δουλειά ή μετά από βόλτα στο κέντρο όπου θέλεις να φας κάτι γρήγορο χωρίς πολλά πολλά. 
Όχι, αν ήθελα να κάνω έξοδο μετά φαγητού.

Μακάρι να βελτιωθούν λίγο. Το κέντρο και οι στοές του πρέπει να ζωντανέψουν.