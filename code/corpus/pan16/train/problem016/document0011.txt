Θα έλεγα οτι στα burger είμαι σχετικά δύσκολος γιατι έχουν ξεφυτρώσει πολλά και οχι απαραίτητα καλά. Το Brooklyn πάντως θα ελεγα οτι είναι απο τους δυνατούς παίκτες στα ΒΠ.

Χώρος σίγουρα καλός για το είδος και με διακόσμηση που δείχνει οτι εχουν "πέσει" λεφτα στην επιχείρηση η οποια στοχεύει το ηλικιακό γκρουπ 20-35.
Κουζίνα ανοιχτή οπότε βλέπεις τι γίνεται  και απο ποιον(γάντια πάντως φορούσαν ολοι που για εμένα είναι στα πολυ θετικά).

Τα burger του (7-8 στο σύνολο) είναι το δυνατό του χαρτί.
Σωστό μπιφτέκι με σωστό ψήσιμο  μέσα σε πολυ καλό και γευστικό ψωμάκι που κράταγε την sauce και φρέσκια γαρνιτούρα. Εγω πήρα το Philly που ηταν πολυ καλό αλλα εξίσου καλές εντυπώσεις άφησε και το Jack Daniels που δεν εχει μπιφτέκι νομιζω αλλα steak. Η αναλογία των υλικών επίσης είναι κατι που έχουν προσέξει ώστε να μην μένεις χωρις μπιφτέκι ή χωρις ψώμι οπως γίνεται σε αρκετα burger που έχω φάει. 

Σχετικά μικρή διαφωνία-παραφωνία στις πατάτες που είναι η καλή "ποιότητα" της McCain. Θα προτιμούσα φρέσκιες αλλα η φρέσκια πατάτα στην Ελλάδα είναι αμαρτωλή ιστορία οποτε οι περισσότεροι εστιάτορες ακολουθούν την λύση της κατεψυγμένης. Επίσης πήραμε chicken nuggets(συμπαθητικό)και το corn dog (λουκάνικο τηγανισμένο σε ζύμη)που ήταν αρκετά καλό. Σαλάτα δεν πήραμε οποτε δεν μπορω να εκφέρω αποψη.
Στο τέλος κορυφαίο Oreo pancake που θα πρότεινα να μην παραλείψετε.
Λογαριασμός normal (6,8 το απλο cheese και 8,6 το philly).

Επίσης στα θετικότατα  οτι επιτέλους έχουν καταλάβει οτι και τα ΑΜΕΑ και οι γονεις με μικρά παιδια έχουν δικαίωμα στην έξοδο με ειδική τουαλέτα για ΑΜΕΑ  και baby room με αλλαξιέρα για τα παιδια(το μόνο που δεν πρόσεξα είναι το πόσο εύκολη είναι η πρόσβαση απο τον εξωτερικο χώρο για ΑΜΕΑ).
Σε κάποιον λοιπον που θέλει να φάει σοβαρό burger σε ωραίο χώρο είναι απο τις πολυ καλές επιλογές.