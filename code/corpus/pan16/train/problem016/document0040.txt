Κυριακή μεσημέρι θέλοντας να μην απομακρυνθούμε πολύ απο το Μόσχατο που βρισκόμασταν και μετά τις καλές κριτικές που διάβασα και σύν το γεγονός ότι έχω περάσει αρκετές φορές απο μπροστά και μου έχει κινήσει την περίεργια καθώς βλέπω κάποιο κόσμο.

Χώρος (2/4):

Ένας εξωτερικός χώρος που έχει μια μόνιμη κατασκευή νομίζω γύρω-γύρω (δηλαδή δεν αφαιρείται το καλοκαίρι) καθαρός αλλά τίποτα το σπουδαίο καθώς το μαγαζί είναι χωμένο σε ένα στενάκι δίπλα απο τον κεντρικό δρόμο του Μοσχάτου. Ο εσωτερικός του χώρος σε ίδιο περίπου μέγεθος ή λίγο μικρότερος απο τον εξωτερικό λίγο σκοτεινός αλλά εξίσου καθαρός. Καμμία διακόσμηση ή πινελιά στον χώρο που να αλλάζει τα δεδομένα. Τα τραπέζια σύνολο πρέπει να είναι 20 το πολύ. Νομίζω ότι εάν υπήρχε το 2.5/4 θα του το έβαζα πιο εύκολα.

Γεύση (3/4):

Παραγγείλαμε πάρα πολλά καθώς είμασταν 5 ενήλικες και 1 μωρό και θέλαμε να δοκιμάσουμε. Ο κατάλογος σχετικά μικρός με αρκετή ποικιλία αλλά πολλά πιάτα δεν υπήρχαν. Αντιθέτως είχε αρκετά άλλα πιάτα που δεν τα έγραφαν στον κατάλογο. Δοκιμάσαμε:

Τυροπιτάρι με φέτα τηγανητό (καλό, βαθμολογία 6.5/10)

Τυροκαυτερή Θεσσαλονίκης (πολύ νόστιμη, βαθμολογία 7/10)

Πρασόπιτα (δεν δοκίμασα αλλά άρεσε στους υπολοίπους, βαθμολογία 6.5/10)

Κολοκυθοκεφτέδες (άρεσαν πολύ, βαθμολογία 7.5/10)

2 Πατάτες τηγανιτές (φρέσκιες, βαθμολογία 7/10)

Χωριάτικη σαλάτα (μεγάλη, φρεσκοκομμένη, βαθμολογία 7/10)

Φέτα τυρί σκέτη (καλή, νόστιμη, βαθμολογία 7/10)

Βραστά λαχανικά (μεγάλη μερίδα, καλά σε γεύση, βαθμολογία 7/10)

2 μερίδες γουρουνοπούλα στον φούρνο με πατάτες (μεγάλη μερίδα, νόστιμη, λίγο στεγνή-ξεροψημένη, βαθμολογία 7/10)

2 μερίδες Ραγού μοσχάρι στην κατσαρόλα (είχε ίνες το μοσχάρι, δεν με ενθουσίασε χωρίς να είναι όμως και κακό, βαθμολογία 6.5/10)

1 λαχανοντολμάδες (τους πήραμε σε πακέτο καθώς ήδη είχαμε σκάσει)

Εξυπηρέτηση (3/4):

Οικογενιακή κατάσταση νομίζω απο τον πατέρα και την κόρη στο σέρβις. Ευγενικοί με συμβουλές για το ότι τα πιάτα ήταν πολλά και προτροπές να μας κάνουν πακέτο ότι αφήσαμε στο τραπέζι. Το αρνητικό της υπόθεσης ήταν ότι τα πιάτα ερχόντουσαν σε άτακτη σειρά και σίγουρα ότι αρκετά πιάτα απο αυτά που ζητήσαμε δεν υπήρχαν ενώ βρισκόντουσαν στον κατάλογο. Θετικό επισης ότι το νερό ηταν σε κανάτα και όχι εμφιαλωμένο.

Value for money (3/4):

Οι τιμές του ήταν πολύ οικονομικές. Για όλα τα παραπάνω 5 άτομα, μαζί με 2 αναψυκτικά,1 μπύρα, μισό κιλό κρασί και μια σόδα κόστισαν περίπου 100 ευρώ. Σίγουρα είναι πολύ καλές οι τιμές του. Το μόνο αρνητικό ότι στα μαγειρευτά που δεν ήταν στον κατάλογο μας τα χρεώσε πρός 10 ευρώ το ένα, αναρωτιέμαι ήταν τόσο η τιμή τους;

Σε κάθε περίπτωση είναι μια καλή λύση για φαγητό στην περιοχή του Μοσχάτου, καλό φαγητό σε καλές τιμές (τίμιο και καθαρό). Προτείνεται για τους τριγύρω κάτοικους ή ευρισκόμενους στην περιοχή για μια χαλαρή έξοδο χωρίς γαστρονομικές εξάρσεις και χωρίς να κλάψουν τα λεφτά τους.