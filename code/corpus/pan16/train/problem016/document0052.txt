Ανήμερα των Φώτων επισκεφτήκαμε το ΤΣΙ ΤΣΙ της Γλυφάδας.
Αυτή ήταν η τέταρτη επίσκεψή μας μέσα στον τελευταίο ενάμιση χρόνο.
Το ΤΣΙ ΤΣΙ αποτελεί μία μοντέρνα - εξελιγμένη έκδοση σουβλατζίδικου. Εκτός από τα κλασσικά καλαμάκια- σουβλάκια  βρίσκεις πρωτότυπες σαλάτες και μία μεγάλη γκάμα κρεατικών.

Η επαρκής θέρμανση από σόμπες υγραερίου μας προέτρεψε να καθίσουμε στον εξωτερικό χώρο.
Ωστόσο να αναφέρουμε ότι ο εσωτερικός υπερυψωμένος χώρος είναι πολύ άνετος, ευρύχωρος και με  μεγάλες τζαμαρίες.
Ο σερβιτόρος ήρθε αμέσως  και μας σέρβιρε εμφιαλωμένο νερό, (κατά την γνώμη μου έπρεπε να ρωτήσει  αν θέλουμε βρύσης ή εμφιαλωμένο)το οποίο χρεώθηκε 1.5€. Επίσης μας έφερε  ένα καλαθάκι με 3 mini πιτούλες (2 κανονικές και μία καλαμποκιού), όπου χρεώθηκαν 1.10€

Παραγγείλαμε τα εξής:
Σαλάτα ΤΣΙ ΤΣΙ: Δροσερή σαλάτα με λαχανικά σχάρας,  μανιτάρι, σπαγγέτι αγγουριού, κατίκι Δομοκού, ημιλιαστή ντομάτα, σως μελωμένου μπαλσάμικου και μαύρο σουσάμι.7.90€

Πλατό κρεάτων για δύο άτομα. 22.90€

Η σαλάτα ήταν πολύ νόστιμη και δροσερή. Αν τα λαχανικά σχάρας ήταν κομμένα σε μικρότερα κομμάτια  θα ήταν άψογη.
Το πλατό κρεάτων για 2 άτομα περιείχε:
1 καλαμάκι κοτόπουλο
1 καλαμάκι χοιρινό
1 κεμπάμπ
1 λουκάνικο
1 πανσετάκι
Γύρο κοτόπουλο και 
στο κάτω μέρος πιτούλες.

Όλα ήταν καλοψημένα. Η ποικιλία κρεάτων ήταν τεράστια για 2 άτομα.
Συνολικά πληρώσαμε 33.40€
Για μία ακόμη φορά το service  ήταν γρήγορο και ευγενικό.
Μείναμε πολύ ικανοποιημένοι και σίγουρα θα ξαναπάμε!!!