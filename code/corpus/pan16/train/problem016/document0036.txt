Δυστυχώς οι κριτικές για τα Φουρνομαγειρέματα πέφτουν με τέτοιο ρυθμό που δεν νομίζω πλέον ότι έχουν μείνει και πολλά για να πει κάποιος για το μαγαζί. Κανονικά θα έπρεπε να γράφονται μόνο κριτικές που διαφοροποιούνται από την πλειοψηφία. Όμως επειδή το έχω επισκεφθεί 3 φορές σε βάθος 1 χρόνου ας κάνω και εγώ το κομμάτι μου: )

Θα προσπαθήσω να είμαι σύντομος:

Χώρος:

Έξω μου αρέσει ποιο πολύ αλλά δυστυχώς λόγο καιρού έχω κάτσει και τις 3 φορές μέσα.
Σε αντίθεση με πολλούς εμένα ο χώρος μου αρέσει. Δεν είναι κάτι συγκλονιστικό αλλά σίγουρα δεν είναι άσχημο. Οι τουαλέτες επίσης είναι πεντακάθαρες.
Αρνητικό θα χαρακτήριζα το γεγονός ο χώρος είναι έτσι που προκαλεί βαβούρα. Ακόμα και μόνος σου να είσαι αισθάνεσαι ότι δεν μπορείς να μιλήσεις χαμηλόφωνα. Δεν ξέρω αν υπάρχει κάποια λέξη γι΄αυτό…Κακή ακουστική ίσως;

Εξυπηρέτηση:

4 καθαρό. Πολύ καλή εξυπηρέτηση, ευγένεια και ενημέρωση για ότι θελήσουμε. Προσωπικά δεν έχω μιλήσει με τον μάγειρα όπως άλλοι. Δεν πειράζει, προτιμάω να τρώω ότι φτιάχνει!

Γεύση:

Όπως είπα και στην εισαγωγή δεν έχει νόημα να αναφέρω τα ίδια. Τα έχουν γράψει όλοι σχεδόν όλα. Όλα στα φούρνο, όλα ποιοτικά, άλλα πολύ νόστιμα άλλα απλά νόστιμα. Επιγραμματικά λοιπόν κάποια σχόλια:

-Το γεγονός ότι ο κατάλογος είναι μικρός είναι συν.
-…Με αποτέλεσμα να τα έχουμε πάρει σχεδόν όλα
-Το (χειροποίητο) ψωμί φοβερό.
-Οι πατάτες σαν τηγανιτές επίσης
-Οι πίτες αν και λεπτές πολύ νόστιμες
-Το πήλινο με φαρφάλες, μανιτάρια και κοτόπουλο πολύ καλό αλλά (έτυχε ίσως;) είχε λίγο κοτόπουλο μέσα
-Τα μπιφτέκια είναι ίσως το ποιο αμφιλεγόμενο πιάτο. Προσωπικά είναι το αγαπημένο μου,  σε άλλους φαίνονται μέτρια.
- Το κότσι δεν το έχω γευτεί αλλά και τις 3 φορές κάποιος το πήρε και 3 φορές ακούστηκε ότι είναι το καλύτερο που έχουν φάει.
- Ο λευκός χαλβάς-κέρασμα στο τέλος είναι φοβερός. Κάποια στιγμή πρέπει να τον πάρω σαν ατομική μερίδα! Το άλλο γλυκάκι με σοκολάτα επίσης κέρασμα θα έλεγα ότι είναι μέτριο.

Value for Money:

Λαμβάνοντας υπόψιν την εξυπηρέτηση την ποιότητα αλλά και ότι οι μερίδες (είτε μεζέδες είτε κυρίως) είναι ικανοποιητικές δεν έχεις πάρα να πεις “Το προτείνω! ”. Έτσι και αλλιώς το έχουν προτείνει τόσοι και τόσοι εδώ μέσα. Θα έβαζα 3,5 αλλά δεν γίνεται. 

Καλή Χρονιά!