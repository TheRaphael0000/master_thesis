Πήγα τυχαία πρίν από αρκετούς μήνες και από τότε έχει γίνει "στέκι" όταν θέλουμε κάτι σε ταβέρνα.

Το χειμωνιάτικο υπόγειο, με τα βαρέλια και τις ζωγραφιές στους τοίχους ταιριάζουν απόλυτα στην κουζίνα και στην ατμόσφαιρα που δημιουργούν οι ιδιοκτήτες (ειδικά ο Στέλιος) με την φιλικότητα τους και μόλις τους γνωρίσεις λίγο τον χαβαλέ που κάνουν.

Φασόλια γίγαντες, χοιρινό κρασάτο, μπακαλιάρος σκορδαλιά, πολίτικη σαλάτα και το εξαιρετικό ροζέ κρασί τους τα "must" για μένα.

Σημείωση, ο τρόπος παραγγελίας μπορεί να ξενίσει κάποιον που πάει πρώτη φορά, καθώς φέρνουν ένα "μπλοκάκι" με την λίστα των φαγητών με ένα στυλό και σημειώνεις τι θές. Παλιά δεν είχε τιμές επάνω, τελευταία αν θυμάμαι καλά βάλανε, αν και ποτέ δεν είχα δώσει σημασία μιας κι έρχεται συνήθως ο Στέλιος στο τέλος και σου κάνει την σούμα. 

Οι τιμές καλές, ούτε πολύ φθηνές ούτε πολύ ακριβές, όσο περίπου περιμένεις με αυτά που έχεις φάει στην κατηγορία του μαγαζιού. 

Μοναδικό μείον ότι το χειμερινό μαγαζί (υπόγειο) αν έχει κόσμο, "ντουμανιάζει" με τον καπνό, και για τους μη καπνιστές είναι ένα θεματάκι.

Γενικά ένα εξαιρετικό και ειλικρινές μαγαζί που το συνιστώ ανεπιφύλακτα.