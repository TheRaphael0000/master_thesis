Καθημερινή μεσημέρι είμαι στην περιοχή για δουλειά και ανασύρω απο την μνήμη μου το Etnico ένα πολυεθνικό street food του γνωστού altamira.

Το μαγαζί κλασσικά μικρό όπως τόσα άλλα στο ίδιο ύφος που έχουν ξεφυτρώσει στην Αθήνα στο κέντρο κυρίως. Πάγκους ψηλούς έξω και μέσα στο μαγαζί. Ανοιχτή κουζίνα στριμωγμένη στον μικρό χώρο του μαγαζιού που πραγματικά δεν είχε καμμία σχεδόν διακοσμητική πινελιά,

Παρήγγειλα  ένα burrito με κοτόπουλο, μεξικάνικο ρύζι, τομάτα και πουρέ απο φασόλια και τυρί. Η γέμιση ήταν έτοιμη και την βάλανε απλά σε ένα ανοιχτό φουρνάκι που τα ζέστανε και τα πρόσθεσαν στην μαλακή πίτα καλαμποκιού την οποία μετά την έβαλαν σε μια τοστιέρα και την ζέσταναν. Μετά το απαραίτητο χάρτινο περιτύλιγμα κατέληξε στον πλαστικό δίσκο με την λαδόκολα.

Πήρα επίσης μια τσιμιτσάνγκα κοτόπουλου, τηγανιτή σταρένια πίττα, τομάτα, κίτρινο τυρί, jalapeños sauce, frijjilos κτλ. Μικρή σχετικά σε μέγεθος αλλά πολύ νόστιμη. Για την ακρίβεια και τα 2 τα βρήκα αρκετά νόστιμα. Δέν είχα και πολλές επιλογές καθώς το μενού είναι πολύ μικρό.

Το κόστος 3.20 ευρώ για το τσιμιτσάνγκα και 4.30 ευρώ για το burrito δεν είναι ακριβά γενικά αλλά ειδικά μπορώ να το χαρακτηρίσω ελάχιστα τσιμπημένο.

Η εξυπηρέτηση καλή και ευγενική χωρίς να είναι κάτι άξιο λόγου. Οι 2 κοπέλες στην κουζίνα, ένας κύριος στο ταμείο και ένας τουλάχιστον που είδα στο delivery είναι αρκετοί ώστε να υπάρχει μια ροή και μια μικρή λογική εξυπηρέτηση!!

Καλή και αξιόλογη προσπάθεια, αξίζει τον κόπο να το δοκιμάσετε!