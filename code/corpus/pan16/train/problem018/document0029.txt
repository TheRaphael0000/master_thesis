Κυριακή μεσημέρι 10/1/16 αποφασίσαμε να επισκεφθούμε το μπούκοβο. Περιβάλλον απλό και πεντακάθαρο. Τραπέζια με αρκετή απόσταση μεταξύ τους. 

Προσωπικό δύο άτομα η κυρία Βάσω και ο κύριος Σπύρος οι οποίοι είναι και ιδιοκτήτες. Ευγενέστατοι και εξυπηρετικοί. Για την ταχύτητα του σερβιρίσματος δεν μπορώ να εκφέρω γνώμη γιατί είμαστε δυστυχώς η μόνη παρέα (δύο ζευγάρια)οπότε σερβιριστήκαμε άμεσα. Αν το μαγαζί είναι γεμάτο ίσως απασχολείται και επιπλέον προσωπικό.  Αργότερα ήρθε και μια οικογένεια. 

Όσον αφορά τα πιάτα, παραγγείλαμε ¨
Σαλάτα μαρούλι ρόκα ντοματίνια με μπαλσάμικο. Αρκετά καλή όχι κάτι ιδιαίτερο. 4.00 Ε
Μπουρεκάκια μελιτζάνας πολύ νόστιμα 4.50 Ε

Παστουρμαδοπιτάκια νόστιμα μεν όχι όμως όπως τα περίμενα. Συγκεκριμένα ήταν σε μια μικρή πιατελίτσα τοποθετημένα εν’αλάξ κομμάτια πίττα από σουβλάκι τυρί ντομάτα παστουρμάς και όλα αυτά ψημένα(ίσως στα μικροκύματα). Το μείον ήταν η πίττα από σουβλάκι. Όπου αλλού τα έχω φάει (όπως  και η σύζυγός μου) τα φτιάχνουν με φύλλο 4.00 Ε.

Μπακαλιάρο σκορδαλιά μεγάλη μερίδα δεν δοκίμασα ο φίλος μου το τίμησε δεόντος 8.00 Ε

Συκώτι τηγανητό νόστιμο χωρίς να μυρίζει 7.00 Ε.

Κολοκυθοκεφτέδες αρκετά νόστιμοι αν και δεν είχαν μέσα τυρί 4.00 Ε.

Πατάτες τηγανητές καθαρισμένες και κομμένες στο χέρι 3.00 Ε.

Κορτεσίνα (κάτι σαν  χοιρινά παϊδάκια. Νομίζω ότι το συγκεκριμένο κομμάτι κρέατος λέγεται και σιδηρόδρομος επειδή τα κόκαλα είναι το ένα δίπλα στο άλλο και θυμίζουν σιδηροδρομικές γραμμές) με μια σάλτσα μπάρμπεκιου Υπέροχο πιάτο νοστιμότατο αλλά νομίζω τσιμπιμένο στην τιμή 13.00 Ε.

Κεμπάπ πολύ καλό φτιαγμένο από τους ίδιους, χωρίς να μυρίζει καθόλου ο αρνίσιος κιμάς που περιείχε και που χωρίς αυτόν δεν υπάρχει κεμπάπ αλλά μπιφτέκι.6.50 Ε.

Μύδια τηγανιτά το μόνο πιάτο αποτυχία. Από αδιάφορο έως κακό.6.00 Ε.

Τέλος 100 μλ τσίπουρο 1 κιλό κρασί ημίγλυκο υπέροχο και δύο σόδες 13.00 Ε.
Σύνολο 75 Ε. Πολύ καλή τιμή για τα όσα παραγγείλαμε. Σίγουρα θα ξαναπάμε.

Καινούριο τίμιο μαγαζί εύχομαι και ελπίζω να πάει καλά.