Είχα ακούσει πολλά για το συγκεκριμένο μαγαζί και πρόσφατα το δοκιμάσαμε. Το περίμενα πολύ καλύτερο. Για να ξεκινήσω δυστυχώς με τα αρνητικά... Θεωρώ απαράδεκτο Ιανουάριο μήνα σε μαγαζί που πληρώνεις 15ε το άτομο οι σόμπες να είναι κλειστές! Για αυτό και το 1 στο χώρο. 

Επίσης θα ήθελα να ενημερώσω τον ιδιοκτήτη ότι είναι εξαιρετικά άβολο να τρως κεμπάπ με παλτό. Δεύτερο αρνητικό- κι αυτό το γράφω όπου το συναντάω- το με το ζόρι εμφιαλωμένο νερό! 

Το τζατζίκι δεν μου άρεσε επίσης καθόλου με το χοντροκομμένο αγγούρι και το ελάχιστο σκόρδο.

Για να πω και τα θετικά.... Παραγγείλαμε μια μερίδα κεμπαμ αρκετά περιποιημένη και νόστιμη. Ένα κεμπάπ τυλιχτό, καλό, 1 παστουρμά τυλιχτό- αυτό μου άρεσε περισσότερο απ' όλα, ένα σουτζούκι με τυρί - νόστιμο αλλά δεν φαινόταν το τυρί και πατάτες τηγανιτές αρκετά νόστιμες και καλά τηγανισμένες και τέλος ένα μπουκάλι ούζο σε αρκετά καλή τιμή. 

Δυστυχώς το γεγονός ότι τρώγαμε τζατζίκια και κεμπάπ με μπουφάν και παλτό δεν μου επιτρέπει να βάλω καλή βαθμολογία στο μαγαζί. Δεν ενθουσιάστηκα όσο μπορώ να διακρίνω γεύσεις σε θερμοκρασία 5 βαθμούς...
επίσης δεν αρέσει σε όλους ο Πλούταρχος και ο Ρέμος και ειδικά το να ακούς όλη τους τη δισκογραφία σε δήθεν πολίτικο μαγαζί.