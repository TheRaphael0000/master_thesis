Κεμπαμπτζίδικα. Η «νέα» μανία στην Αθήνα. Προσωπικά θεωρώ τουλάχιστον υπερβολή τον αριθμό κεμπαμπτζίδικων που έχουν ανοίξει τα τελευταία χρόνια καθώς το κεμπάπ δεν νομίζω ότι  έχει την ισχύ να υποστηρίξει αυτόν το αριθμό καταστημάτων.
Όπως και να έχει ο Πρόεδρος, αν δεν κάνω λάθος, είναι από τις πρώτες αλυσίδες αυτού του είδους και μάλλον από τις καλύτερες.
Από το κατάστημα Αλίμου έχω παραγγείλει 2-3 φορές και επίσης το έχω επισκεφθεί μια.

Πάμε:

Χώρος/Ατμόσφαιρα:

Μέσα η κλασσική διακόσμηση. Retro κονσέρβες, βαζάκια με τουρσιά και διαφορά προϊόντα κρεμασμένα. Τραπεζάκια έχει πολλά αλλά δυστυχώς με μικρή απόσταση μεταξύ τους.
Παρόλο που είναι στον Άλιμο νομίζω ότι βρίσκεται σε κακό σημείο. Μπορεί η αυλή του να είναι ωραία αλλά βρίσκεται πάνω ακριβώς στην λεωφόρο Καλαμακίου που είναι ένας πολυσύχναστος δρόμος. Για τον ίδιο λόγο βέβαια η πρόσβαση είναι εύκολη.
Εννοείται, δυστυχώς, ότι επιτρέπεται το κάπνισμα.

Εξυπηρέτηση:

Τυπική, ευγενική και βιαστική καθώς συνήθως είναι γεμάτο. Δεν σε ενοχλεί αλλά δεν είναι και κάτι ιδιαίτερο. Νερό ήρθε εμφιαλωμένο χωρίς ερώτηση. Τα πιάτα πάντως έρχονται σχετικά γρήγορα..

Γεύση:

Για μαγαζί του είδους έχει ότι θα περίμενε κάποιος. Όλα τα είδη κεμπάπ (σις, γιαουρτλου κασερλι κτλ)  μεζέδες (όπως παστουρμάδες, σουτζούκια, λαχματζουν ) και σαλάτες.
Φαίνονται καλής ποιότητας και υποστηρίζουν ότι όλα ψήνονται εκείνη την στιγμή. 
Κατά την γνώμη μου η καλύτερη επιλογή είναι οι ποικιλίες καθώς δοκιμάζεις απ’ όλα χορταίνουν όλοι και σου βγαίνει και φθηνότερα.
Γενικά δεν έχω παράπονο ότι έχουμε πάρει μας έχει ικανοποιήσει αν και προσωπικά μου πέφτουν λίγο βαριά (σε άλλους όχι).
Κέρασμα είχα δει ότι κάνουν (νομίζω τσίπουρο) αλλά εμάς δεν μας έφεραν. Δεν μάθαμε το γιατί.

Value for Money:

Νομίζω ότι αξίζει τα λεφτά του ειδικά προτιμώντας τις ποικιλίες. Για παράδειγμα μια ποικιλία «Αντιπροέδρου» (1  κεμπάπ, 1  κασερλί κεμπάπ, 1 κοτόπουλο κεμπάπ, 1 σις κοτόπουλο, 1 σις χοιρινό, 1 σις μοσχάρι, σουτζούκι, παστουρμά και διάφορα λαχανικά) κοστίζει περίπου 20€ και μαζί με κάποιο μεζέ τρώνε (οριακά) 3 άτομα ενώ με μια ποικιλία «προεδρική» - περίπου 24€ ( 3  κεμπάπ, 3  κασερλί κεμπάπ, 3  κοτόπουλο κεμπάπ, 1 σις κοτόπουλο, 1 σις χοιρινό, 2 καλαμάκια σουτζούκι) και αντίστοιχα κάτι extra, 4 άτομα χορταίνουν άνετα. Οπότε όπως καταλαβαίνετε με περίπου 10€/άτομο θα είστε μια χαρά.

Γενικά αν είστε από τον Άλιμο ή απο κοντινή περιοχή είναι μια καλή επιλογή για κεμπάπ. Αν είστε πιο μακριά σίγουρα θα υπάρχει κάτι αντίστοιχο κοντά σας