Για το Γυμνάσιο είχα ακούσει και διαβάσει πολλά καλά. Η ώρα για να το επισκεφτώ έφτασε την παραμονή των Χριστουγέννων με 6μελή παρέα. Η τιμή ήταν για 20€ το άτομο, χωρίς τα ποτά, με ζωντανή μουσική.
Η περιοχή που βρίσκεται είναι γεμάτη από μεζεδοπωλεία. Το παρκάρισμα εκείνη τη μέρα αποδείχτηκε εύκολη υπόθεση. 

Ο χώρος είναι λιτός, με μία κουζίνα που βρίσκεται τοποθετημένη σε ένα τζαμένιο κουτί. Μαυροπίνακες με εξισώσεις και βιβλία, δίνουν την ονομασία στο μαγαζί.
Εκείνο το βράδυ δεν έπεφτε καρφίτσα! Ο χώρος ήταν καλυμμένος με τραπέζια, μέχρι εκατοστού, πράγμα κάπως ενοχλητικό. 

Η ορχήστρα, 2 αντρικές και μία γυναικεία φωνή, ήταν άψογη. Η επιλογή των τραγουδιών η καλύτερη που θα μπορούσε να γίνει! Δυστυχώς όμως δεν υπήρχε χώρος για χορό...

Το σέρβις ήταν πολύ καλό, γρήγορο και φιλικό.
Το φαγητό ήταν άφθονο και πολύ νόστιμο.
Μας έφεραν:

Καλωσόρισμα: ψωμί με ντιπ πιπεριάς και τυριού
Ορεκτικά: πατάτες ογκραντέν σε πήλινο,
μανούρι ψητό με σουσάμι και μέλι

Κυρίως πιάτα: πουγκί με χοιρινό, μοσχάρι με πιλάφι
Σαλάτα με διάφορα λαχανικά και σος μπαλσάμικου
Επιδόρπιο: πορτοκαλόπιτα με σοκολάτα
Όλα καλομαγειρεμένα και σε λογικές μερίδες.

Περάσαμε πολύ όμορφα! Φάγαμε καλά και διασκεδάσαμε. 
Θα ήθελα να ξαναπάω μια καθημερινή, να δοκιμάσω κι άλλα πιάτα, αφού αυτό που γευτήκαμε ήταν το εορταστικό μενού.
Το Γυμνάσιο δικαίως ξεχωρίζει σε μία περιοχή με πολλά αξιόλογα φαγάδικα. Σας συστήνω να το επισκεφτείτε.