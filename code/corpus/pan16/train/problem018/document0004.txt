“Emotional Cooking”...  Αυτό μου έκανε εντύπωση, σε πρώτη φάση, όταν αντίκρυσα για πρώτη φορά την τζαμαρία του  "NΟΝΝΑ", πρίν ένα χρόνο περίπου.

Λίγα δευτέρολεπτα μετά, ένιωσα σαν να ήμουν Κυριακή, στο σπίτι των γονιών μου. Ενθουσιάστηκα και συγκινήθηκα, με την απόλυτη ζεστασιά και οικειότητα που προσέφερε ο χώρος. Το κάθε αντικείμενο έκρυβε μία ιστορία. 

Γεύτηκα ένα απλά υπέροχο chilli con carne, σε συνδυασμό με ένα εξαιρετικό κόκκινο βιολογικό κρασί, Εντύπωση μου έκανε και ο σερβιτόρος, ο οποίος πολύ διακρίτικα, για να μην διακόψει την συζήτηση, μας ρώτησε αν όλα ηταν ἐν τάξει. Τον εκτίμησα βαθύτατα, αν και είχε απορρίψει, πολύ ευγενικά και χαμογελαστά, το αίτημα μου να καπνίσω μέσα στο μαγαζί.

Φεύγοντας, μέσα στο μυαλό μου είχα πολλά θετικά σχόλια, αλλά μία βασική σκέψη: ' Τέλειο το καινούργιο στέκι '.

Απο τότε, η "ΝΟΝΝΑ" είναι αγαπημένος προορισμός. 
Κάθε φορά, με ευχάριστη έκπληξη, διαπιστώνεις, αλλαγές στον κατάλογο και έτσι είσαι σίγουρος ότι δεν θα βαρεθείς ποτέ.

Εκτός απο το φαγητό, προτείνω  ανεπιφύλακτα, την απίστευτη σπιτική  λεμονάδα  με ginger και την λατρεμένη mousse σοκολάτας με chilli. 

Και όλα αυτά σε πολύ προσιτές τιμές.

Ένα αρνητικό μπορώ να γράψω γι' αυτό το μαγαζί... Είναι κλειστό την Δευτέρα.